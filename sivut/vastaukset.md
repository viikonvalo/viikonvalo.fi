<!--
Title: Kysymyksiä ja vastauksia
Menuitem: Kysymyksiä ja vastauksia
-->
Tälle sivulle on koottu muutamia kysymyksiä ja vastauksia tähän sivustoon liittyen

<div class="toc" markdown="1">
- [Mikä on VALO?](#mika)
- [Kuka on näiden sivujen takana?](#kuka)
- [Voinko osallistua jotenkin?](#osallistu)
- [Saako näitä esittelytekstejä ja kuvakaappauksia käyttää muualla?](#kayta)
- [Mistä sivuston muu kuvitus on peräisin? Voiko sitä saada käyttöön jostain?](#kuvitus)
- [Paljonko sivustolla on kävijöitä?](#kavijoita)
</div>

<a id="mika"></a>
Mikä on VALO?
-------------

VALO on lyhenne sanoista **V**apaat ja **A**voimen **L**ähdekoodin **O**hjelmat. (englanniksi FOSS = Free and Open Source Software)

Vapaan ohjelman tekijä on päättänyt tinkiä omista oikeuksistaan sinun,
ohjeman käyttäjän hyväksi. [GNU-projekti][GNU-proj] määritteli
[vapaiden ohjelmien][vapaat ohj] neljä vapautta seuraavasti:

- Vapaus **käyttää** ohjelmaa mihin tahansa tarkoitukseen.
- Vapaus **opiskella** ohjelman toimintaa, ja **soveltaa** sitä.
- Vapaus **levittää kopioita**, jolloin voit auttaa vaikka naapuriasi.
- Vapaus **parantaa** ohjelmaa, **ja antaa muutokset levitykseen**, jotta koko yhteisö hyötyy.

Monessa tapauksessa ohjelman edelleen jakamisen ainoana rajoituksena on, että jakaminen tapahtuu samoilla ehdoilla.

Vapaat ohjelmat ovat usein saatavissa veloituksetta, vaikka ilmaisuus ei olekaan niiden olennainen ominaisuus.

<a id="kuka"></a>
Kuka on näiden sivujen takana?
------------------------------

Sivustoa ylläpitävät yksityiset ihmiset, jotka haluavat edistää tietoisuutta vapaista ohjelmista.

Toimintaa tukevat muun muassa:

- [Linux-Aktivaattori ry][L-A] sekä sen työryhmät
    - [Turuxi][Turuxi] (Turku)
    - [Porixi][Porixi] (Pori)

Läheisesti sivustoon liittyy myös [VALO-CD-projekti][VALO-CD], joka jakelee suurta osaa tälläkin sivustolla esitellyistä ohjelmista CD-levyn muodossa.

[![Linux-Aktivaattori ry](images/l-a-logo.png "L-A")][L-A]
[![Turuxi](images/turuxi-logo.png "Turuxi")][Turuxi]
[![Porixi](images/Porixi-logo.png "Porixi")][Porixi]
[![VALO-CD](http://www.valo-cd.fi/img/valo-160x60.gif "VALO-CD")][VALO-CD]

<a id="osallistu"></a>
Voinko osallistua jotenkin?
---------------------------

**Kyllä!** Osallistua voi useammalla tapaa:

- **Seuraa** sivustolla julkaistavia viikon VALOja ja **kerro** niistä
  kavereilleisi. Nämä onnistuvat helposti vaikka sosiaalisen median,
  kuten [Facebookin][Facebook] ja [Twitterin][Twitter], kautta.
  Sivustolta löytyy *tykkää*-nappi,
  jota painamalla voit seurata uusia julkaisuja ja jokaisen artikkelin
  alta löytyy *jaa*-nappulat muutamalle yleisimmälle sosiaaliselle medialle. Pidä ystäväsi informoituina!
- Voit osallistua **sisällön tuottamiseen** osoitteessa
  [http://www.l-a.fi/Projektit/Viikon_VALO][L-A-valo]. Osoitteesta
  löytyy wiki, jossa täällä julkaistavat esittelyt työstetään. Siellä
  voi:
    -    **Ehdottaa ohjelmaa** Viikon VALOksi lisäämällä sen nimen listaan.
    -    **Ehdottaa sopivaa viikkoa** ohjelman julkaisemiselle.
    -    Tallentaa wikiin ohjelmien **kuvakaappauksia**.
    -    **Kirjoittaa ohjelmalle esittelyn**
    -    **Oikolukea** ja **korjata** kirjoitus- sekä muita virheitä esittelyteksteistä.

<a id="kayta"></a>
Saako näitä esittelytekstejä ja kuvakaappauksia käyttää muualla?
----------------------------------------------------------------

Kyllä! Tekstit ja kuvat on lisensoitu
[Creative Commons Nimeä - Tarttuva 4.0 Suomi][CC-by-sa-4fi]
-lisenssillä. Tämä tarkoittaa lyhyesti, että niitä voi käyttää, myös
muokattuina, kunhan mainitsee alkuperäisen tekijän ja julkaisee
johdetun tuotoksen samalla lisenssillä. Jos haluat käyttää aineistoa,
mutta jäi jotain kysyttävää, yhteyttä voi ottaa osoitteeseen info (at)
viikonvalo.fi .

<a id="kuvitus"></a>
Mistä sivuston muu kuvitus on peräisin? Voiko sitä saada käyttöön jostain?
--------------------------------------------------------------------------

<div class="rightimage" markdown="1">
![Punatulkku](images/Eurasian_Bullfinch.png)
</div>
Sivuston kuvituksessa on käytetty melko paljon
materiaalia [Open Clip Art Library][OCAL] -sivustolta, joka jakaa
vapaita leikekuvia kenen tahansa käytettäväksi. Sivuston käyttämä
[CC0][CC0]-lisenssi tarkoittaa käytännössä, että leikekuvia saa käyttää missä
haluaa ja miten haluaa. Kuvitus, jota ei ole otettu Open Clip Art
-kirjastosta, on piirretty itse ja näistäkin suuri osa on tämän
jälkeen lisätty Open Clip Artin valikoimiin, kuten esimerkiksi
viereisen kuvan [punatulkku](http://www.openclipart.org/detail/103141).

<a id="kavijoita"></a>
Paljonko sivustolla on kävijöitä?
---------------------------------

Kuvaajaa viikottaisen kävijämäärän kehityksestä voi käydä katsomassa
[oindex.fi-palvelusta][oindex].



[GNU-proj]:     http://www.gnu.org/
[vapaat ohj]:   http://fsfe.org/projects/wsis/fs.fi.html
[L-A]:          http://www.linux-aktivaattori.fi/
[Turuxi]:       http://turuxi.org
[Porixi]:       http://porixi.linux-aktivaattori.fi
[VALO-CD]:      http://www.valo-cd.fi/
[Facebook]:     http://www.facebook.com/viikonvalo
[Twitter]:      http://twitter.com/viikonvalo
[L-A-valo]:     http://www.l-a.fi/Projektit/Viikon_VALO
[CC-by-sa-4fi]: http://creativecommons.org/licenses/by-sa/4.0/deed.fi
[OCAL]:         http://openclipart.org/
[CC0]:          http://creativecommons.org/publicdomain/zero/1.0/
[oindex]:       http://www.oindex.fi/listing/site/stats/viikon_valo/uniikit/