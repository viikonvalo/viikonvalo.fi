{{CC-by}}
'''F-Droid on ohjelmistovarasto, joka kokoaa yhteen paikkaan helposti asennettavaksi suuren joukon vapaita avoimen lähdekoodin Android-ohjelmia.'''

[[Image:valo117-fdroid.png|left]]
F-Droid on vapaaehtoisprojekti, joka tarjoaa varaston avoimen lähdekoodin Android-ohjelmia. F-Droid-sovelluksella voi selata varaston tarjoamia ohjelmia kategorioiden mukaan ja asentaa, poistaa sekä päivittää sovelluksia. Sovellusluetteloa voi selata myös [http://f-droid.org/repository/browse/ web-selaimella] ja ladata sekä asentaa sovelluksia sitä kautta. F-Droid tarjoaa kustakin ohjelmasta lyhyen esittelyn, tiedon sen lisenssistä, linkin ohjelman kotisivuille ja mahdolliselle Google Play -sivulle, linkin saatavilla olevaan ohjelman lähdekoodiin sekä mahdollisuuden lahjoittaa rahaa tekijälle.

F-Droid-sovelluksella asentaminen on helppoa ja sovelluksen asetuksista voi valita, miten usein se tarkistaa varastosta päivitysten saatavuuden. F-Droidin asetuksista on myös mahdollisuus valita, haluaako ohjelman näyttävän luetteloissa myös muun muassa mainoksia näyttävät ohjelmat, epävapaita lisäosia tai palveluita käyttävät ohjelmat, jotka osa käyttäjistä voi haluta suodattaa pois ohjelmalistoista.

Toisin kuin Googlen Playssa, F-Droid luettelee osasta ohjelmista useitakin asennettavissa olevia versioita, joista tyypillisesti yksi on merkitty tähdellä. Tähdellä merkitty on viimeisin virallinen versio, jonka tekijä on saattanut laittaa myös Google Playn tarjontaan. Muut versiot ovat tyypillisesti joko ohjelman vanhempia versioita tai uudempia kokeellisia beta-versioita. Näin käyttäjällä on itsellään suurempi vapaus valita haluamansa versio ohjelmasta.

Kunkin asennuspaketin yhteydessä on lisäksi mainittu toinen avainsanoista "source" tai "bin". Tämä viittaa ohjelman käännösversioon. "Source" tarkoittaa, että F-Droidin ylläpitäjät ovat tarkistaneet ohjelman lähdekoodin jollain tasolla ja ovat itse kääntäneet ohjelman saatavilla olevasta lähdekoodista, paketoineet sen ja allekirjoittaneet paketin F-Droidin nimissä. Näin he siis takaavat, että ohjelman suoritettava versio vastaa saatavilla olevaa lähdekoodia. "Bin"-avainsana puolestaan tarkoittaa, että kyseessä on ohjelman tekijän itse kääntämä ja paketoima versio. Suurin osa ohjelmista on F-Droid-projektin kääntämiä "source"-versioita, mutta esimerkiksi Mozillan Firefox-selain on jaossa "bin"-versiona.

Huomattavaa on myös, että F-Droidin kautta sovelluspaketteja on mahdollista ladata myös ilman puhelinta tai tablettia toisin kuin Google Playsta. Tämä on oleellista esimerkiksi silloin, kun Android-sovelluksia halutaan käyttää emulaattorissa, johon Google Playn saaminen voi olla hankalaa.

F-Droid-sovelluksen sekä muidenkin F-Droidin kautta ladattujen sovellusten asentaminen edellyttää, että puhelimen asetuksista sallitaan ohjelmien asentaminen marketin (Google Playn) ulkopuolelta.

<div style="clear: left;"></div>

;Kotisivu
:http://f-droid.org/
;Lisenssi
:[[GNU GPL]]v2+ (F-Droid-sovellus)
;Toimii seuraavilla alustoilla
:Android
;Asennus
:F-Droid-sovelluksen voi asentaa palvelun kotisivulta.

<!-- Tallenna kuvatiedostot wikiin ja lisää kuvalinkit tuon mallin mukaan tähän. Tag p.o. Image: eikä Kuva: jotta Drupal ymmärtää sen kuvaksi. -->
<gallery>
Image:f-droid-1.png|F-Droid-sovellus käynnistyksen jälkeen. Lista uusista sovelluksista.
Image:f-droid-2.png|Sovellukset on luokiteltu kategorioihin.
Image:f-droid-3.png|Kustakin sovelluksesta on lyhyt esittely, tieto lisenssistä ja luettelo asennettavista versioista.
Image:f-droid-4.png|Versiota napauttamalla asennuspaketti ladataan F-Droid-pakettivarastosta.
Image:f-droid-5.png|Lataamisen jälkeen näytetään kyseisen sovelluksen vaatimat oikeudet ja kysytään, halutaanko ohjelma asentaa.
Image:f-droid-6.png|Asennuksen lisäksi on mahdollista tutustua sovelluksen kotisivuun, mahdolliseen ongelmalistaan (bugzilla tms.), ohjelman lähdekoodiin taikka Google Playsta löytyvään versioon.
Image:f-droid-7.png|F-Droid-sovelluksen asetuksista voi valita, minkä tyyppisiä sovelluksia haluaa nähdä luetteloissa.
Image:f-droid-8.png|Suurin osa sovelluksista on F-Droid-projektin kääntämiä ja paketoimia ("source"), mutta osa jaetaan sovelluksen tekeminä valmiina paketteina ("bin"). Firefox on yksi valmiista paketeista levitettävistä ohjelmista.
Image:f-droid-9.png|F-Droid-projektin web-sivusto.
Image:f-droid-10.png|Ohjelmia voi selata myös web-selaimella.
Image:f-droid-11.png|Ohjelman kuvaus- ja lataussivu. Ohjelman riippuvuudet epävapaista komponenteista tai palveluista on merkitty selkeästi.
</gallery> 

''Teksti: Pesasa''<br />
''Kuvakaappaukset: Pesasa''

[[Luokka:Projektit]]
[[Luokka:Viikon VALO]]