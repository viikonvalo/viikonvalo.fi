<!--
Title: PDF-Shuffler
Week: 4x41
Number: 197
Date: 2014/10/05
Pageimage: valo197-pdfshuffler.png
Tags: Linux,FreeBSD,OpenBSD,NetBSD,Toimisto,PDF
-->

**PDF-Shuffler on työkalu PDF-tiedoston sivujen järjestelemiseen ja
hallintaan.**

![](images/valo197-pdfshuffler.png "fig:valo197-pdfshuffler.png") Toisinaan
iskee tarve tehdä pieniä muutoksia olemassa oleviin PDF-tiedostoihin.
PDF-Shuffler on yksinkertainen työkalu, jolla voi tehdä muutamia
yksinkertaisia operaatioita PDF-tiedostoille. Ohjelmalla voi yhdistellä
sivuja eri tiedostoista. Sillä voi järjestellä sivuja uuteen
järjestykseen tai poistella välistä tarpeettomia sivuja. Ohjelmalla voi
myös kääntää sivuja toiseen asentoon ja rajata sivuja. Ohjelman
käyttöliittymä on hyvin yksinkertainen. Uusia tiedostoja voi ohjelmaan
tuoda joko valikon tai paneelin lisäystoiminnon kautta taikka hiirellä
tiedostonhallinnasta raahaamalla. Sivujen valinta ja järjestely tapahtuu
helposti hiirellä valitsemalla ja raahaamalla. Sivujen poistaminen
puolestaan tapahtuu luonnollisesti valitsemalla poistettavat sivut ja
valitsemalla poistaminen. Lopuksi muokattu dokumentti tallennetaan
uudeksi PDF-tiedostoksi.

Ohjelma hyödyntää python-pyPdf-kirjastoa, joka sisältää
Pyhton-ohjelmointikielellä käytettäviä operaatioita PDF-tiedostojen
muokkaamiseen.

Ohjelman kätevyys on erityisesti siinä, että se tekee vain yleisimmät
muokkausoperaatiot ja varsin suoraviivaisesti sekä helposti, eikä
yritäkään tehdä mitään monimutkaisia operaatioita.

Kotisivu
:   <http://pdfshuffler.sourceforge.net/>

Lisenssi
:   [GNU GPL](GNU_GPL) v3

Toimii seuraavilla alustoilla
:   Linux, FreeBSD, OpenBSD, NetBSD

Asennus
:   Ohjelma löytyy Linux-jakeluihin suoraan paketinhallinnasta. Muutoin
    ohjelman voi ladata kotisivun kautta.

<div class="psgallery" markdown="1">
-   [PdfShuffler 0.6.0](images/pdfshuffler-1.jpg)
-   [Kaksi yksittäistä Inkscapella tehtyä sivua lisätty samaan
    dokumenttiin.](images/pdfshuffler-2.jpg)
-   [Useampisivuinen PDF-dokumentti avattuna
    PDF-Shuffleriin.](images/pdfshuffler-3.jpg)
-   [Sivujen siirtäminen raahaamalla.](images/pdfshuffler-4.jpg)
-   [Sivuja käännetty 90 ja 180 astetta. Sivun rajaaminen
    meneillään.](images/pdfshuffler-5.jpg)
</div>

*Teksti: Pesasa* <br />
*Kuvakaappaukset: Pesasa*

