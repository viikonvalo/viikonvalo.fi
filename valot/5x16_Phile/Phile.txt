{{CC-by}}
'''Phile on kevyt tietokannaton sisällönhallintajärjestelmä www-sivustojen ylläpitoon.'''

[[Image:valo224-phile.png|left]]
Phile on [[PicoCMS]]:n tapaan tekstitiedostoilla, ilman tietokantaa, toimiva websisällönhallintajärjestelmä. Sivut kirjoitetaan Markdown-kielellä ja tallennetaan palvelimelle tiedostoina. Phile onkin PicoCMS:stä haarautettu, eli forkattu, ohjelmisto. Philen kehitys alkoi, kun osa käyttäjistä halusi osallistua PicoCMS:n kehitykseen ja nopeuttaa sen jo pysähtynyttä kehitysprosessia. Phile muistuttaa PicoCMS:ää muun toimintaperiaatteeltaan, hakemistorakenteeltaan ja lisäosien käytöltään. Philen toteutus on kuitenkin tehty jossain määrin uusiksi ja tekijöiden omien mittausten mukaan se on jonkin verran PicoCMS:ää nopeampi.

PicoCMS:ään verrattuna uutta Philessä on muun muassa käytetty oliopohjainen ohjelmointityyli, tapahtumia (event) käyttävä toteutus. Lisäksi PicoCMS:ssä sisäänrakennettuina olleet Markdown-kielen parseri ja Twig-sivupohjakoneisto on siirretty oletuksena käytössä oleviksi lisäosiksi. Näiden siirtäminen lisäosiksi mahdollistaa muiden vaihtoehtoisten toteutusten käyttämisen helposti näiden sijasta. Markdownin tilalle voi halutessaan vaihtaa esimerkiksi [https://en.wikipedia.org/wiki/Textile_%28markup_language%29 Tekstile]-kielen tai Twig-sivupohjat voi korvata vaikka [http://www.smarty.net/docs/en/ Smarty]-pohjilla.

Erilaisen toteutuksen takia PicoCMS:n lisäosat eivät sovi suoraan Phileen, mutta Phileen löytyy melko kattava kokoelma omia [https://github.com/PhileCMS/Phile/wiki/%5BCOMMUNITY%5D-Plugins lisäosia], kuten PhileUsers (käyttäjänhallinta), PhileMarkdownEditor (selaimella tapahtuvaan sisällön muokkaukseen), PhileTags (asiasanojen lisäämiseen sivuille), PhilePaginator (artikkelien blogimaiseen sivutukseen), sekä useita muita.

;Kotisivu
:http://philecms.com/
;Lisenssi
:[[MIT]]
;Toimii seuraavilla alustoilla
:PHP
;Asennus
:Ohjelmisto on ladattavissa ohjelman kotisivuilta tai GitHub-palvelusta ja sen voi asentaa www-palvelimelle, jolla voi käyttää PHP-kieltä (Versio 5.4 tai uudempi). Philen voi asentaa joko lataamalla sen zip-pakettina tai käyttämällä [https://getcomposer.org/ composer]-ohjelmistoa.

<gallery>
Image:phile-1.jpg|Philen kotisivu
Image:phile-2.jpg|Philen ensimmäinen lataus
Image:phile-3.jpg|Asennetun Philen oletusetusivu opastaa sen käyttöön.
Image:phile-4.jpg|PhileMarkdownEditor on yksinkertainen web-käyttöliittymä sivujen muokkaamiseen ja uusien luomiseen.
Image:phile-5.jpg|Viikon VALO -sivusto Philellä toteutettuna. Mukana mm. RSS-, tags- ja haku-lisäosat.
</gallery>

''Teksti: Pesasa''<br />
''Kuvakaappaukset: Pesasa''

[[Luokka:Projektit]]
[[Luokka:Viikon VALO]]
