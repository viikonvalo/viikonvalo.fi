{{CC-by}}
'''Linux Voice on kuukausittain julkaistava englanninkielinen lehti, jonka aiheina ovat GNU/Linux ja muut vapaat ohjelmat.'''

[[Image:valo212-linuxvoice.png|left]]
Linux Voice on riippumaton vapaisiin ohjelmistoihin keskittyvä lehti, jonka poikkeaa monista muista lehdistä kolmella tavalla. Sen tekijät lupaavat palauttaa puolet lehden tuotosta vapaiden ohjelmistojen yhteisölle, kehittäjille ja tapahtumille. Lehden sisältö julkaistaan yhdeksän kuukautta lehden ilmestymisen jälkeen [https://creativecommons.org/licenses/by-sa/3.0/ Creative Commons BY-SA] -lisenssillä vapaasti jaettavaksi, käytettäväksi ja muokattavaksi. (Mainoksia lukuun ottamatta) Lehden tekijät lupaavat, että lehteä tehdään sen lukijoille eikä osakkeenomistajien ehdoilla.

Tähän mennessä (25.1.2015) lehteä on ilmestynyt yksitoista numeroa ja näistä kaksi ensimmäistä on julkaistu vapaana ([http://www.linuxvoice.com/download-linux-voice-issue-1-with-audio/ numero 1] ja [http://www.linuxvoice.com/download-linux-voice-issue-2/ numero 2]). Lehdet on julkaistu PDF-tiedostoina kokonaisina lehtinä sekä artikkeleittain. Osa artikkeleista on julkaistu myös HTML-muodossa. Lisäksi osa ensimmäisen numeron artikkeleista on luettu myös äänitiedostoiksi OGG- ja MP3-muotoon. Ääniversiot ovat tarjolla RSS-syötteenä, jota kautta niitä voi kuunnella esimerkiksi podcast-ohjelmistoilla. Lehden toinen numero on ladattavissa myös ePub-muotoisena tiedostona e-kirjana.

Lehden sisältö on monipuolista. Se sisältää paljon artikkeleita vapaiden ohjelmien ajankohtaisista aiheista, ohjelmisto- ja laitteistovertailuja, haastatteluita sekä tutorialeja erilaisista aiheista. Lehti on koostettu ja taitettu ammattitaitoisesti sekä kauniisti.

Jos haluaa lehden itselleen tuoreena sekä samalla tukea sen julkaisemista, sen voi tilata joko paperisena ja digitaalisena tai vain digitaalisena versiona lehden sivujen kautta.

;Kotisivu
:http://www.linuxvoice.com
:http://www.linuxvoice.com/download-linux-voice-issue-1-with-audio/ (Numero 1)
:http://www.linuxvoice.com/download-linux-voice-issue-2/ (Numero 2)
;Lisenssi
:[https://creativecommons.org/licenses/by-sa/3.0/ CC-BY-SA]


<gallery>
Image:linuxvoice-1.jpg|Linux Voice
Image:linuxvoice-2.jpg|Lehden ensimmäinen numero
Image:linuxvoice-3.jpg|Lehden PDF-versio
Image:linuxvoice-4.jpg|Paljon monipuolisia artikkeleita
Image:linuxvoice-5.png|Lehti ePub-muodossa
Image:linuxvoice-6.png|Lehden PDF-versio tabletissa.
Image:linuxvoice-7.jpg|Äänitiedostojen kuuntelua podcastina.
</gallery> 

''Teksti: Pesasa''<br />
''Kuvakaappaukset: Pesasa''

[[Luokka:Projektit]]
[[Luokka:Viikon VALO]]