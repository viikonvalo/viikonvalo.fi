{{CC-by}}
'''Walma on vapaa web-pohjainen yhteiskäyttöinen valkotaulusovellus.'''

[[Image:valo119-walma.png|left]]
Walma Whiteboard on suomalaisen [http://www.opinsys.fi/ Opinsys Oy]:n tekemä erityisesti opetuskäyttöön suunniteltu sähköinen valkotaulu, jolla opettaja ja opiskelija voivat yhdessä piirtää samalle piirtoalustalle erilaisilla laitteilla. Opettaja voi esimerkiksi käyttää luokan edessä interaktiivista kosketustaulua ja opiskelijat heille jaettuja tablettilaitteita. Walmaa voi toki käyttää myös muussa yhteistä piirtämistä tarvitsevassa käytössä. Walma on alustariippumaton ja toimii moderneilla selaimilla, kuten Mozillan Firefoxilla ja Googlen Chrome-/Chromium-selaimilla. Tablettilaitteissa sovellus toimii ainakin Firefox-selaimella Androidissa ja Safari-selaimella iPadissa.

Walma on käyttöliittymältään hyvin yksinkertainen ja pelkistetty. Varsinaisia työkaluja on kolme: vapaa piirtäminen, suora viiva sekä pyyhekumi. Piirtojäljen värin voi valita kahdestatoista ja työkalun paksuuden viidestä eri vaihtoehdosta. Verkkopalveluna Walman toimintaidea on samantapainen kuin [[Etherpad|Etherpadin]]. Uuden piirroksen luominen avaa selaimen uuteen yksilölliseen url-osoitteeseen, jonka jakamalla voi kutsua muita osallistumaan yhteisen piirroksen tekemiseen. Piirrosten osoitteet ovat oletuksena voimassa tunnin, jonka jälkeen osoite vapautetaan käytettäväksi uudelleen. Piirretyn kuvan voi kuitenkin merkitä pysyväksi, jolloin se säilyy käytettävissä pidempäänkin. Piirtoalustalle voi ladata taustakuvan, jonka päälle piirtäminen tapahtuu. Piirrosjälki tulee taustakuvan päälle kuin omalle kalvolleen, eli piirtäminen ja piirrosjäljen pyyhkiminen eivät vaikuta taustakuvaan. Tämä on hyödyllinen ominaisuus esimerkiksi, jos opetuksessa halutaan jostain kuvasta korostaa asioita piirtämällä sen päälle. Valmis kuva on mahdollista julkaista ladattavaksi ja tallennettavaksi png-muodossa.

Walma on toteutettu asiakaspäässä html5:n canvas- ja websocket-tekniikoilla ja palvelinosuuden toteutus on tehty [http://nodejs.org/ Node.js]:llä ja [http://coffeescript.org/ CoffeeScript]-kielellä. Walman lähdekoodi on ladattavissa [https://github.com/opinsys/walma Github]-palvelusta, josta löytyvät myös asennusohjeet.

Walman hyödyllisimpiä ominaisuuksia ovat yksinkertainen käyttöliittymä, helppo jakaminen sekä yhteismuokkaaminen.
<div style="clear: left;"></div>

;Kotisivu
:http://walma.opinsys.fi/
;Lisenssi
:[[GNU GPL]]v2+
;Toimii seuraavilla alustoilla
:Selaimet
;Asennus
:Walma on palvelimelle asennettava ohjelmisto, jonka asennettava lähdekoodi löytyy [https://github.com/opinsys/walma Githubista].
;Demo
:http://walmademo.opinsys.fi
;Esimerkkipirros
:http://walmademo.opinsys.fi/Ld

<!-- Tallenna kuvatiedostot wikiin ja lisää kuvalinkit tuon mallin mukaan tähän. Tag p.o. Image: eikä Kuva: jotta Drupal ymmärtää sen kuvaksi. -->
<gallery>
Image:walma-1.png|Walma vasta avattuna.
Image:walma-2.png|Sama Walma-osoite vasemmalla Firefoxilla ja oikealla Chromium-selaimella avattuna. Piirtotyökalulle on valittavissa viisi eri paksuutta ja kaksitoista eri väriä.
Image:walma-3.png|Piirretyt kuviot välittyvät saman tien piirtotapahtuman päätyttyä palvelimen kautta kaikille piirtämiseen osallistuville selaimille. Suoran viivan piirtämiseen tarkoitetulla työkalulla ovat käytössä samat valinnat kuin piirtotyökalulla.
Image:walma-4.png|Myös pyyhekumityökalun paksuus on valittavissa samoin kuin piirtotyökaluilla.
Image:walma-5.png|Pyyhekumi käytössä.
Image:walma-6.png|Siirtotyökalulla voi siirtää piirtoalustaa, jos se on suurempi kuin selainikkuna. Asetusvalikosta voi muuttaa piirroksen pysyväksi, tyhjentää sen, laittaa piirtoalustalle taustakuvan tai julkaista piirroksen. Kuvan piirros ei ole vielä pysyvä vaan poistuu tunnin epäaktiivisuuden jälkeen automaattisesti.
Image:walma-7.png|Pysyväksi merkityt kuvat säilyvät palvelimella käytettävissä pidempään.
Image:walma-8.png|Omalta koneelta voi ladata Walmaan taustakuvan, jonka päälle piirtäminen tapahtuu.
Image:walma-9.png|Piirretyn kuvan voi julkaista ladattavaksi png-muodossa.
Image:walma-10.png|Walma antaa linkin julkaistuun kuvaan.
Image:walma-published.png|Julkaistu png-kuva.
</gallery> 

''Teksti: Pesasa''<br />
''Kuvakaappaukset: Pesasa''

[[Luokka:Projektit]]
[[Luokka:Viikon VALO]]