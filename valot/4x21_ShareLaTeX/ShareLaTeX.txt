{{CC-by}}
'''ShareLaTeX on web-pohjainen ympäristö LaTeX-dokumenttien muokkaamiseen, yhteismuokkaamiseen ja jakamiseen.'''

[[Image:valo177-sharelatex.png|left]]
ShareLaTeX soveltuu LaTeX-kielellä kirjoitettavien julkaisujen kirjoittamiseen sekä yksin että yhdessä. ShareLaTeX toimii palvelinohjelmistona, jota käytetään verkon kautta www-selaimella. Sovellusta voi käyttää joko [http://www.sharelatex.com sharelatex.com]-sivuston tarjoamana palveluna tai asentaa omalle palvelimelle. ShareLaTeXilla voidaan luoda useita projekteja, joihin kuuluu useita tiedostoja. Projekteja voidaan jakaa toisten käyttäjien kanssa joko vain luettavassa taikka myös muokattavassa muodossa. ShareLaTeX mahdollistaa myös dokumenttien yhteismuokkauksen, jolloin useampi käyttäjä voi muokata samaa projektia yhtä aikaa. ShareLaTeX on saman kaltainen palvelu kuin suljettua lähdekoodia käyttävä writeLaTeX.

ShareLaTeXin käyttöliittymä koostuu kahdesta rinnakkaisesta näkymästä. Vasemmalla puolella on syntaksikorostuksen kanssa toimiva LaTeX-tekstimuokkain, johon dokumentti kirjoitetaan LaTeX-ladontakielellä. Oikealla puolella on esikatseluikkuna, jossa näytetään pdf-muotoon käännetty versio dokumentista. Esikatselunäkymä ei päivity automaattisesti vaan kääntäminen täytyy käynnistää erikseen painamalla käännösnappia. Käytännössä käännös tehdään palvelimella ja lopputulos käytetään käyttäjän selaimessa. Lisäksi näkymän vasemmassa reunassa on paneeli, josta voi hallita projektin tiedostoja, tarkastella sen historiaa, määrätä sen jakamisesta sekä muokata asetuksia. ShareLaTeXin tekstieditori tukee useita väriteemoja sekä LaTeX-komentojen täydennystä.

Uuden projektin voi aloittaa joko tyhjästä, esimerkin pohjalta tai lataamalla palveluun jo olemassa olevan kirjoitusprojektin zip-pakettina. Projektin voi aloittaa myös valmiista pohjasta, jos sellaisia on asennettuna. Olemassa olevan kirjoitusprojektin käyttäjä voi avata muokattavaksi, kloonata uudeksi projektiksi, ladata omalle koneelleen zip-pakettina, vaihtaa sen nimeä tai poistaa sen. Projekteille voi myös lisätä avainsana-tageja, jotta niiden löytäminen on helpompaa.

Projekteja voi jakaa toisille käyttäjille palvelun sisällä tai julkisesti jakamalla sen osoitteen Twitterin, Facebookin tai Google+:n kautta taikka jollain muulla tavalla. Jos samaan projektiin on annettu kirjoitusoikeus useammalle käyttäjälle, nämä voivat muokata projektin tiedostoja yhtä aikaa. Jos kaksi tai useampi käyttäjä muokkaa samaa tiedostoa samanaikaisesti, näkyvät muokkaukset reaaliaikaisesti kaikilla heillä. Projektiin tehtyjä muokkauksia voi tarkastella jälkikäteen muutoshistoriasta, josta näkyy myös, kuka on minkäkin muokkauksen tehnyt ja milloin.

ShareLaTeX sisältää myös beta-vaiheessa olevan tuen Dropboxille, mikä tarkoittaa sitä, että jos käyttäjä linkittää tunnuksensa Dropbox-palvelun kanssa, voi hän synkronoida projektin tiedostot omalle koneelleen Dropbox-hakemistoon. Tämä mahdollistaa muun muassa sen, että projektiin osallistuva osapuoli voi halutessaan muokata projektin tiedostoja suoraan paikallisilla työkaluilla. Tämän ominaisuuden kanssa kannattaa kuitenkin olla varovainen, jos kirjoittajia on useita.

;Kotisivu
:https://www.sharelatex.com/
;Lähdekoodi
:https://github.com/sharelatex/sharelatex
;Lisenssi
:[http://www.gnu.org/licenses/agpl-3.0.html GNU AGPL]
;Toimii seuraavilla alustoilla
:www-selaimet / palvelimet
;Asennus
:Ohjelmaa voi käyttää palveluna [https://www.sharelatex.com/ ShareLaTeX] sivustolla tai asentaa omalle palvelimelle.

<gallery>
Image:sharelatex-1.jpg|ShareLaTeX-palvelun etusivu.
Image:sharelatex-2.jpg|Paikalliselle koneelle asennetun ShareLaTeX-palvelun kirjautumissivu.
Image:sharelatex-3.jpg|Uuden projektin aloittaminen.
Image:sharelatex-4.jpg|ShareLaTeX opastaa käyttöliittymän käyttöä ensimmäisen projektin avaamisen yhteydessä.
Image:sharelatex-5.jpg|Projektinhallintapaneeli, tekstieditori ja pdf-esikatselu.
Image:sharelatex-6.jpg|Projektin jakaminen muille käyttäjille.
Image:sharelatex-7.jpg|Kaksi käyttäjää muokkaa tekstiä yhtä aikaa. Toisen käyttäjän kursori näkyy vihreänä. Projekti käännetään esikatseltavaksi pdf:ksi "Recompile"-nappia painamalla.
Image:sharelatex-8.jpg|Muutoshistorian tarkastelu.
Image:sharelatex-9.jpg|Editorille on valittavissa useita erilaisia väriteemoja.
Image:sharelatex-10.jpg|Käyttäjätilin asetuksia. Muun muassa editorin teema ja oikoluvun kieli.
Image:sharelatex-11.jpg|Editori osaa myös ehdottaa LaTeX-komentoja.
</gallery> 

''Teksti: Pesasa''<br />
''Kuvakaappaukset: Pesasa''

[[Luokka:Projektit]]
[[Luokka:Viikon VALO]]