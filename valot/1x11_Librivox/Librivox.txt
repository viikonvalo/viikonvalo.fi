{{CC-by}}   
'''LibriVox on unelma, kokeilu ja kysymys: voiko netistä löytää joukon vapaaehtoisia herättämään tekijänoikeusvapaat kirjat eloon podcastingin avulla?'''

[[Image:Valo11-Librivox.png|left]]
LibriVoxin tavoite on tuoda kaikki tekijänoikeusvapaat kirjat saataville ilmaisina '''äänitiedostoina''' Internetiin. 

Kirjoja voi kuunnella iltasatuna, autoa ajaessa tai vain lepuuttaa silmiään samalla kun nauttii kirjallisuudesta. Eniten äänityksiä on englanniksi (yli 10.000), suomen kielellä on saatavilla 11 kirjaa joista kaksi on keskeneräisiä. 

'''Projektin pääperiaatteet'''
* Librivox on voittoa tavoittelematon, mainosvapaa projekti
* Librivox lahjoittaa tallenteensa vapaaseen levitykseen, tekijänoikeusvapaina
* Librivoxia pyörittävät vapaaehtoiset
* Librivox pitää yllä väljää ja avointa rakennetta
* Librivox toivottaa tervetulleeksi kaikki vapaaehtoiset osallistumaan ympäri maapallon
[[Kuva:Librivox-logo.jpg|400px|right]]
'''Näin se toimii'''<br>
Librivoxin vapaaehtoiset osallistujat lukevat lukuja tekijänoikeussuojaamattomista kirjoista, jonka jälkeen syntyneet äänitiedostot julkaistaan netissä (podcastien, katalogin ja bittorrenttien avulla). Librivox on täysin vapaaehtoispohjainen, avoimen lähdekoodin, vapaan sisällön tekijänoikeusvapaa projekti, ja työ tehdään lähes kokonaan kommunikoimalla Internetissä. Projektin rakenne on tasa-arvoinen, ja se on suunniteltu niin, että ihmiset voivat osallistua juuri haluamallaan tavalla, mutta hieman toisistaan eroavia vapaaehtoisia on useita:

* “Readers” : Lukijat, jotka lukevat lukuja kirjoista, runoja tai novelleja;
* “Book Coordinators” : Kirjakoordinaattorit, jotka organisoivat ryhmän Lukijoita saattamaan kirjan valmiiksi;
* “Moderators” : Moderaattorit auttavat Lukijoita ja Kirjakoordinaattoreita pääsemään asioihin mukaan;
* “Meta Coordinators” : Metakoordinaattorit ovat vastuussa valmistuneiden projektien lisäämisestä katalogiin;
* Ylläpitäjät tekevät muita sekalaisia käytännön juttuja.

[http://librivox.org/volunteer-for-librivox/ LibriVoxiin osallistuminen] on helppoa, eikä siihen vaadita aikaisempaa kokemusta äänityksestä, äänieditoinnista, näyttelemisestä tai julkisesta puhumisesta. Tarvitset ainoastaan tietokoneen, jonkin ilmaisen äänitysohjelmiston ja oman äänesi. Huomaat että yhteisö on vastaanottavainen ja ystävällinen, ja jos sinulla on kysymyksiä, niihin todennäköisesti vastataan nopeasti vilkkaalla http://forum.librivox.org/ keskustelualueella.

Suurimman osan teksteistä Librivox saa [http://viikonvalo.fi/Project_Gutenberg Gutenberg-projektilta]. [http://archive.org Internet Archive] ja [http://www.ibiblio.org/ ibiblio.org] säilövät äänitiedostot.  
<div style="clear: left;"></div>

;Kotisivu: http://librivox.org
;Lisenssi: Tekijänoikeuksista vapaa, [http://fi.wikipedia.org/wiki/Public_domain Public Domain] <nowiki>[1]</nowiki> <nowiki>[2]</nowiki>
;Toimii seuraavilla alustoilla: Kaikki 

===Käyttöohjeet===

LibriVox pyrkii tekemään kohtuullisen kokoisia äänitiedostoja, esimerkiksi kirjan luvut pistetään jokainen omaan tiedostoonsa. Äänitiedostot voi noutaa selaimella yksitellen, tai kirjoittaa pienen scriptin joka noutaa kirjan kaikki tiedostot kerralla. Saatavilla myös .zip jossa ovat kaikki kirjan osat .mp3-tiedostoina. 

Tiedostomuoto on [http://www.vorbis.com/ Ogg Vorbis] eli .ogg, myös .mp3 on saatavilla. Näistä .ogg on vapaa tiedostomuoto. Eiköhän mikä tahansa soitin osaa ainakin toisen näistä tiedostomuodoista.  

<gallery>
Image:LibriVox-hakutoiminto.png‎|Librivoxin luettelosta voi etsiä esimerkiksi tekijän nimen perusteella.
Image:LibriVox-My Man Jeeves by P. G. Wodehouse.png|Äänitiedostot saatavilla Ogg Vorbis tiedostoina ja myös ämpäreinä.
</gallery> 

''Teksti: Taleman''<br />
''kuvakaappaukset: Taleman''

===Viitteet===

# [http://forum.librivox.org/viewtopic.php?f=18&t=881&sid=8ef67ca97b0514b11b82a138cc0c24a6 Copyright and Public Domain]
# [http://fi.wikipedia.org/wiki/LibriVox Wikipedian artikkeli LibriVoxista]

[[Luokka:Projektit]]
[[Luokka:Viikon VALO]]