{{CC-by}}
'''[https://fi.wikipedia.org/wiki/LXDE LXDE] (Lightweight X11 Desktop Environment, suom. Kevyt X11-työpöytäympäristö) on erittäin kevyt avoimen lähdekoodin monikielinen työpöytäympäristö, joka vie vain noin puolet [https://fi.wikipedia.org/wiki/XFCE XFCE:n] vaatimasta keskusmuistin määrästä.'''

[[Image:valo165-lxde.png|left]]

Asennetaan LXDE-työpöytäympäristöä käyttävä Linux-jakelu koneeseen, jossa on alun perin ollut [http://windows.microsoft.com/fi-fi/windows/end-support-help  Windows XP]. Käyttöön valittiin Ubuntun LXDE-versio eli [http://lubuntu.net/ Lubuntu] 13.10. Se on valmis Linux-jakelu, jossa työpöytäympäristönä on LXDE ja mukana olevat sovelluksetkin on valittu kevyemmästä päästä. Lubuntu onkin tarkoitettu koneisiin, joissa on vähemmän keskusmuistia kuin nykykoneissa ja joissa suoritintehoakin on niukemmin. Tarjolla on sekä 32-bittinen että 64-bittinen versio. 32-bittinen Lubuntu lienee parempi valinta, jos muistia on vähän, koska 32-bittinen järjestelmä käyttää periaatteessa hieman [http://windowsitpro.com/windows-server/q-does-64-bit-version-os-use-more-memory-32-bit-version-same-os vähemmän] [http://forums.anandtech.com/showthread.php?t=2144728 muistia] kuin 64-bittinen, ja 64-bittisen merkittävästä edusta osata käyttää yli 4 Gtavun keskusmuistia ei ole hyötyä.

[[Image:Lxde-kuvituskuva.jpg|thumb|300px|right]]
'''Testikoneen kokoonpano:'''

;Suoritin
:Intel Core 2 6300 1,9 GHz
;Keskusmuisti
:1 Gt
;Levy
:200 Gt
;Näytönohjain
:Intel Corporation 82Q963/Q965 Integrated Graphics Controller

Asennus vei runsaan puoli tuntia USB-muistitikulla olleelta asentimelta. Kolmen vartin kohdalla päästiin jo Internettiin mobiililaajakaistalla. 3G-modeemina oli Siptune SM-30, joka on toiminut Linuxeissa loistavasti. Myös WIFI-sovitin TP-Link TL-WN321G tunnistui ja toimi heti. Asennuksen jälkeen levyä on käytössä 3 gigatavua.

LXDE:n myötä tulee samalla esiteltyä myös [http://lubuntu.net/ Lubuntu]-käyttöjärjestelmä, sillä LXDE ei itse ole kokonainen Linux-jakelu vaan työpöytäympäristö. Ensin pitää olla asennettu käyttöjärjestelmä, johon LXDE asennetaan työpöytäympäristöksi. Siksi valittiin Lubuntu, joka on valmis Ubuntuun pohjautuva Linux-jakelu, jossa LXDE on työpöytäympäristönä. LXDE:n voi toki asentaa muihinkin Linuxeihin ja luultavasti LXDE on mukana useimmissa Linux-jakeluissa. 

Käyttöliittymänä LXDE on saman tapainen kuin Windows XP. Se ei ole ainakaan niin erilainen kuin Ubuntun oletustyöpöytä [https://unity.ubuntu.com/ Unity] eikä niin futuristinen kuin [[KDE]]. Kun Windows XP korvataan toisella käyttöjärjestelmällä hankkimatta samalla uutta tietokonetta, on merkitystä asennettavan järjestelmän resurssitarpeella. XP-koneissa ei ehkä ole muistia kuin puoli gigatavua tai yksi gigatavu ja suoritinkin lienee yksiytiminen. Tällaisessa koneessa Unity tai KDE ei oikein jaksa toimia vaan tarvitaan jotain kevyempää, kuten LXDE. Kun Windows XP:n tilalle asennetaan toinen käyttöjärjestelmä ennen [http://www.microsoft.com/fi-fi/windows/business/retiring-xp.aspx Windows XP]:n tuen loppumista, on LXDE ja Lubuntu varteenotettava vaihtoehto. 

LXDE:tä osannee käyttää, jos Windows XP on tuttu. Samoja ohjelmia siihen ei välttämättä saa, eli jotain uuden opettelua tarvitaan kuitenkin. Jos  on käyttänyt esimerkiksi [http://valo-cd.fi VALO-CD-projektin] kokoelmasta peräisin olevia ohjelmia, voi Lubuntuun asentaa lähes kaikki samat ohjelmat. 

Lubuntun valmiiksi asennetut sovellukset on valittu kevyemmästä päästä. Esimerkiksi LibreOffice ei ole mukana, mutta sen voi halutessaan asentaa tavanomaiseen tapaan, kuten muitakin Ubuntun tarjoamia ohjelmia. Sen sijaan on tekstinkäsittelyohjelmana [[AbiWord]] ja taulukkolaskimena [[Gnumeric]]. [http://l3net.wordpress.com/2013/03/17/a-memory-comparison-of-light-linux-desktops/ Vertailun] mukaan LXDE käyttää muistia 36 Mt, ja Gnome 3 -typöytä käyttää 155 Mt. Tuo muistin käytön lisäys on merkittävä erityisesti jos koneessa on muistia vain 512 Mt. 

LXDE on koottu seuraavista osista, siis sovelluksista:
* PCManFM, tiedostoselain
* LXPanel, työpöydän "kojetaulu", eli alareunan työkalupalkki yms.
* LXSession Lite, istuntomanageri
* LXSession Edit, istunnon muokkaus
* LXAppearance, teemanvalitsin
* [http://wiki.lxde.org/en/LXLauncher LXLauncher], 7 &mdash; 10 tuuman ruuduille kehitetty sovellusten käynnistin
* Openbox, ikkunamanager
* GPicView, kuvankatselin
* LeafPad, teksturi, eli tekstitiedoston muokkain
* LXDE Common, sovellusten yhteinen asetustiedosto integroimaan sovellukset kokonaisuudeksi
* LXTerminal, pääte
* XArchiver, pakkaa ja purkaa tiedostoja
* LXRandR, näyttöjen asetukset. Voi kytkeä toisen näytön tai dataprojektorin
* LXNM, verkkoyhteyksien hallinta
* LXMusic, minimalistinen musiikkisoitin
* GtkNetCat, graafinen edustaohjelma sovellukselle netcat
* LXShortCut, pikakäynnistimien muokkaus
* LXInput, näppäimistön ja kohdistinlaitteen (eli hiiren) asetukset

LXDE osaa näyttää pikkusovelmat työkalupalkissa. Esimerkiksi LXNM-pikkusovelma toimii alareunan työkalupalkissa ja osaa muodostaa nettiyhteyden mobiililaajakaistan, WIFIn tai Ethernet-johdon kautta sen mukaan, mitä koneeseen on kytketty. Vielä  LXDE:täkin vähemmän muistia käyttäviä työpöytäympäristöjä on saatavilla, mutta niissä voi esimerkiksi nettiyhteydet joutua muodostamaan itse. Jos nettiyhteys on Ethernet-johdon kautta, se kyllä toimii mutta WIFI ja mobiililaajakaista vaativat säätöä lähteäkseen toimimaan.

Selaimena Lubuntu käyttää Firefoxia. Muitakin selaimia voi asentaa, saatavilla ovat samat selaimet kuin Ubuntussakin. 
<div style="clear: left;"></div>

;Kotisivu
:http://lxde.org
;Lisenssi
:[[GNU GPL]]
;Toimii seuraavilla alustoilla
:BSD, Linux, OpenSolaris, muutkin POSIX-yhteensopivat käyttöjärjestelmät
;Asennus
:Linux-jakeluissa tulee jakelun omista pakettivarastoista.
;Käyttöohjeet
:LXDE:llä on [http://wiki.lxde.org/en/Main_Page Wiki] jossa ohjeita. Wikistä on myös suomenkielinen versio, joka näytti olevan hyvin puutteellisesti suomennettu.
:[https://help.ubuntu.com/community/Lubuntu/Documentation Lubuntun ohjeet (englanniksi)]

Testikoneessa Lubuntu toimi oikein ripeästi. LXDE ja Lubuntun sovelluskokoelma tuntuivat varsin näppäriltä. Näillä eväillä Windows XP:n korvaaminen vanhassa koneessa Lubuntulla onnistui oikeinkin hyvin.

<gallery>
Image:lxde-13.jpg|Lubuntun LXDE-työpöytä: Firefox, tiedostonhallinta ja musiikkisoittimen paneeliin integroitu hallinta.
Image:lxde-14.jpg|Abiword-tekstinkäsittely ja Gnumeric-taulukkolaskenta
Image:lxde-15.jpg|Lubuntun Software Center, eli ohjelmistopakettien asennustyökalu, sekä musiikkosoitin.
Image:Lxde-01.png‎|Asentamalla lubuntu-restricted-extras -paketti alkavat multimediat toimia.
Image:Lxde-02.png‎|Youtube toimii HTML5-tilassa
<!-- Image:Lxde-03.png‎|Esimerkki LXDE-työpöydästä -->
Image:LXDE-04.png‎|Automaattiset päivitykset toimivat kaikille Ubuntun asennusjärjestelmän kautta asennetuille sovelluksille.
Image:LXDE-05.png‎|Tehtävienhallinta näyttää suorittimen kuorman ja muistin käytön
Image:LXDE-06.png‎|CD-levyjä kirjoitetaan Xfburnilla
Image:LXDE-07.png‎|Näyttöjen asetukset LXRandR:lla
Image:LXDE-08.png‎|Valikon kohdista saa työkaluvihjeen
Image:LXDE-09.png‎|Vaihteeksi tavallinen Ubuntu 12.04.4 johon asennettu työpöytäympäristö LXDE. Nettiyhteys WiFI:n kautta ja LXNM.
Image:LXDE-10.png‎|Vaihteeksi tavallinen Ubuntu 12.04.4 johon asennettu työpöytäympäristö LXDE. LXNM näyttää mitä tukiasemaa WiFI käyttää.
Image:LXDE-11.png‎|Tiedostoselain PCManFM
Image:LXDE-12.png‎|LXAppearance säätää ulkoasua
</gallery>
===Lisätietoja===

* [http://svenska.yle.fi/artikel/2014/01/25/linux-kan-blasa-liv-i-en-gammal-dator YLEn ruotsinkielinen toimitus asensi LUbuntun]
* [http://www.youtube.com/watch?v=_SSb4Nx2j0Y Youtubessa esittelyvideo] Lubuntu 13.04:stä (englanniksi (vai onko australian murretta))
* [http://l3net.wordpress.com/2013/03/17/a-memory-comparison-of-light-linux-desktops/ Kevyiden työpöytäympäristöjen muistin käytön vertailu, englanniksi]

''Teksti: Taleman''<br />
''Kuvakaappaukset: Taleman ja Pesasa''<br />
''Valokuva: Taleman''

[[Luokka:Projektit]]
[[Luokka:Viikon VALO]]