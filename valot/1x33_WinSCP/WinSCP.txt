{{CC-by}}    <!-- Jos haluat käyttää artikkelin lisenssinä CC-by 3.0  -->
'''WinSCP on vapaa tiedostojensiirto-ohjelma Windows-alustalle.'''

[[Image:valo33-winscp.png|left]]
WinSCP on tarkoitettu asiakasohjelmaksi tiedostojen siirtoon SCP-, SFTP-, FTPS- ja FTP-protokollilla paikallisen tietokoneen ja etätietokoneen, esimerkiksi www-palvelimen, välillä. Graafisena ikkunoituna ohjelmana WinSCP on helppo käyttää. Ohjelman käyttöliittymän voi valita kahdesta vaihtoehdosta. ''Commander''-käyttöliittymä on toteutettu muun muassa [http://en.wikipedia.org/wiki/Norton_Commander Norton Commanderista] ja [http://en.wikipedia.org/wiki/Total_Commander Total Commanderista] tuttuun tyyliin kahdella sarakkeella, joista toinen esittää paikallisen koneen  ja toinen etäkoneen tiedostojärjestelmän. Tiedostojen siirto tapahtuu näiden kansioiden välillä. Toinen vaihtoehto on ''Explorer''-käyttöliittymä, joka muistuttaa Windowsin Explorer-tiedostonhallintaa. Tässä tilassa ikkuna sisältää vain näkymän etäkoneen kansioon ja tiedostoja voi siirrellä joko raahaamalla tai leikkaamalla ja liimaamalla tämän ikkunan ja Windowsin tavallisen tiedostohallinnan välillä.

WinSCP:stä löytyvät myös toiminnot kansioiden synkronointiin koneiden välillä sekä mahdollisuus tiedosto-operaatioiden skriptaamiseen eräajona tapahtuvia siirtoja varten. Ohjelma tukee myös avainten käyttöä ssh-yhteyksien muodostamisessa.
<div style="clear: left;"></div>

;Kotisivu
:http://winscp.net/
;Lisenssi
:[[GNU GPL]]
;Toimii seuraavilla alustoilla
:Windows
;Asennus
:Asennuspaketit löytyvät ohjelman kotisivulta.
;VALO-CD
:WinSCP löytyy myös [http://www.valo-cd.fi/ilmainen_winscp VALO-CD]-kokoelmasta.

<gallery>
Image:WinSCP-1.png
Image:WinSCP-2.png
</gallery> 

''Teksti: pesasa''<br />
''kuvakaappaukset: pesasa''

[[Luokka:Projektit]]
[[Luokka:Viikon VALO]]