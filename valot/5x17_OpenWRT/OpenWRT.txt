{{CC-by}}
'''OpenWRT on avoimen lähdekoodin käyttöjärjestelmä reitittimille ja muille sulautetuille laitteille.'''

[[Image:valo225-openwrt.png|left]]
OpenWRT sulautetuille laitteille, kuten reitittimille ja langattomille tukiasemille, tarkoitettu Linux-pohjainen käyttöjärjestelmä, joka vapauttaa laitteen omistajan muokkaamaan laitteen toiminnallisuuksia tarpeidensa mukaan. Laitteissa valmiina oleva ohjelmisto, firmware, saattaa laitteesta ja valmistajasta riippuen joko saada tai olla saamatta tietoturvapäivityksiä. Usein laitteiden haavoittuvuudet voivat olla pitkiäkin aikoja korjaamatta. Asentamalla laitteeseen avoimen lähdekoodin käyttöjärjestelmän, kuten OpenWRT:n, sen omistaja saa mahdollisuuden päivittää laitettaan tarpeen vaatiessa. Samalla omistaja voi valita laitteeseensa juuri itse tarvitsemansa toiminnot.

OpenWRT:n tarkoituksena on toteuttaa hyvin minimaalinen käyttöjärjestelmä, joka toimii alustana käyttäjän omien tarpeiden mukaisen kokonaisuuden koostamiseen. Itse perusjärjestelmä on hyvin kevyt, jotta se saadaan helposti mahtumaan laitteiden usein hyvinkin niukkaan tallennustilaan. Kaikki muut varsinaiset toiminnallisuudet on paketoitu omiksi paketeikseen, joita voidaan asentaa OpenWRT:n paketinhallintajärjestelmällä (aiemmin ipkg, nykyään opkg). Laitteen omistaja voi siis basaarin tavoin valita laitteeseen haluamansa ominaisuudet tarjolla olevien pakettien joukosta. Asennettavissa olevia ominaisuuksia ovat muun muassa:
* reititys
* [http://en.wikipedia.org/wiki/Mesh_networking Mesh-verkkojen] tuki
* langattomat toiminnallisuudet (reititys, tukiasema, jne.)
* palomuuri, NAT, porttien edelleenohjaus, liikenteen suodatus
* UPnP
* port knocking
* DNS-palvelut
* DHCP-palvelut
* tuki dynaamiselle DNS-nimelle
* tulostinpalvelut
* webbikameratuki
* äänikorttituki ja musiikontoistopalvelut
* tiedostopalvelintoiminnot
* VOIP-palvelut
* web-käyttöliittymiä

OpenWRT:n asetuksia voi muokata oman mieltymyksen mukaan joko komentorivillä ssh-yhteyden kautta tai web-käyttöliittymällä.

OpenWRT-ohjelmiston asennus tapahtuu laite- ja valmistajakohtaisesti eri tavoin. Osa tuetuista laitteista mahdollistaa muokatun laiteohjelmiston, kuten OpenWRT:n, asentamisen suoraan oman käyttöliittymänsä kautta. Suuressa osassa laitteita puolestaan asentamiseen joudutaan joko käyttämään hyväksi jotain alkuperäisen ohjelmiston haavoittuvuutta taikka avaamaan laite ja mahdollisesti tekemään jopa joitain juotoksia. Toisaalta joissain laitemalleissa, kuten eräissä Zyxelin tukiasemissa, on jo valmistajan asentamana OpenWRT.

;Kotisivu
:https://openwrt.org/
;Lisenssi
:[[GNU GPL]] (käännösympäristö) sekä ohjelmistoja useilla avoimen lähdekoodin lisensseillä
;Toimii seuraavilla alustoilla
:Reitittimet ja muut laitteet ([http://wiki.openwrt.org/toh/start luettelo tuetuista laitteista])
;Asennus
:Kullekin tuetulle laitteelle löytyvät mallikohtaiset ohjeet asennukseen OpenWRT:n sivustolta.
;Muita vastaavia
:[http://dd-wrt.com DD-WRT]

<gallery>
Image:openwrt-1.jpg|OpenWRT tervehtii ssh:lla sisään kirjautunutta käyttäjää Zyxelin tukiasemassa.
Image:openwrt-2.jpg|OpenWRT:n kotisivu.
Image:openwrt-3.jpg|OpenWRT:n oma käännösympäristö on lisensoitu GNU GPL -lisenssillä. Lisäksi järjestelmä sisältää monilla muilla vapailla lisensseillä julkaistuja ohjelmia.
</gallery> 

''Teksti: Pesasa''<br />
''Kuvakaappaukset: Pesasa''

[[Luokka:Projektit]]
[[Luokka:Viikon VALO]]
