{{CC-by}}
'''Open Font Library on vapaita, ilmaisia fontteja, eli kirjasintyyppejä, tarjoava sivusto.'''

[[Image:valo59-openfontlibrary.png|left]]
Open Font Library on kirjasintyyppien suunnittelijoiden muodostama yhteisö, jonka tarkoituksena on edistää vapautta kirjasintyyppien käytössä. Suunnittelijat ovat laatineet ja antaneet vapaaseen käyttöön jo toista sataa erilaista kirjasintyyppiä. Kirjasintyypit ovat vapaita käyttää, tutkia ja opiskella, jakaa sekä muokata. Kirjastossa on kirjasimia useilla vapailla lisensseillä sekä muutama tekijänoikeuksista vapaa [http://fi.wikipedia.org/wiki/Public_domain public domainiin], eli julkiseksi omaisuudeksi, laskettu fontti. Ylivoimaisesti suurin osa kirjasintyypeistä on julkaistu [http://scripts.sil.org/cms/scripts/page.php?site_id=nrsi&id=OFL SIL Open Font Lisenssiä] käyttäen. Lisenssi antaa hyvin vapaat kädet fonttien käyttöön, muokkaamiseen ja levitykseen. Vain pelkkkien fonttitiedostojen myynti on kiellettyä, mutta niiden välittäminen jonkin muun myytävän tuotteen yhteydessä on luvallista. Kirjasimia esimerkiksi oman tuotteen yhteydessä jakavan kannattaa lukea lisenssi ja varsinkin useimmin kysytyt kysymykset ([http://scripts.sil.org/cms/scripts/page.php?item_id=OFL-FAQ_web FAQ]). Lisenssi on kuitenkin hyvin liberaali ja suunniteltu edistämään juuri kirjasintyyppien vapaata käyttöä, joten kirjasimia voi käyttää varsin huolettomin mielin.

Kirjasintyypit on sivustolla luokiteltu sekä kirjasimen tyylin että lisenssin mukaan. Tarjolla olevia luokkia kirjasintyypeille ovat: Blackletter, Dingbat, Display, Handwriting, Monospaced, Sans-serif sekä Serif. Kustakin jaossa olevasta kirjasintyypistä on sivulla lyhyt esittely, jonka yhteydessä on kerrottu kirjasimen nimen, suunnittelijan ja lisenssin lisäksi myöskin kirjasintyypistä löytyvä kielituki, eli minkä merkistöjen merkkejä kyseinen fontti sisältää. Kirjasintyypit ovat varsin laadukkaita ja kattavia joten usein niistä löytyvät myös skandinaaviset kirjaimet, joiden puute tapaa usein olla ongelma muuten kauniiden ilmaisten kirjasintyyppien kanssa. Kirjasintyyppejä on myös mahdollista kokeilla suoraan niiden esittelysivulla asentamatta niitä omalle koneelle.

Kirjasintyyppejä on mahdollista käyttää normaaliin tapaan omissa teksti- ja kuvatiedostojen luonnissa. Kuitenkin vapauden ansiosta niitä voi käyttää myös julkisempaan jakoon altistuvassa käytössä, kuten www-sivuilla palvelimelta ladattavana kirjasimena tai oman tietokoneohjelman mukaan liitettynä.
<div style="clear: left;"></div>

;Kotisivu
:http://openfontlibrary.org/
;Lisenssit
:[http://creativecommons.org/licenses/by/2.0/ CC-BY], [http://creativecommons.org/licenses/by-sa/3.0/ CC-BY-SA], [[GNU GPL]], [[GNU LGPL]], [[MIT X11|MIT (X11) License]], [http://scripts.sil.org/cms/scripts/page.php?site_id=nrsi&id=OFL OFL (SIL Open Font License)], Public Domain

<!-- Tallenna kuvatiedostot wikiin ja lisää kuvalinkit tuon mallin mukaan tähän. Tag p.o. Image: eikä Kuva: jotta Drupal ymmärtää sen kuvaksi. -->
<gallery>
Image:openfontlibrary-1.png
Image:openfontlibrary-2.png
Image:openfontlibrary-3.png
Image:openfontlibrary-4.png
Image:openfontlibrary-5.png
Image:openfontlibrary-6.png
Image:openfontlibrary-7.png
</gallery> 

''Teksti: Pesasa''<br />
''Kuvakaappaukset: Pesasa''

[[Luokka:Projektit]]
[[Luokka:Viikon VALO]]