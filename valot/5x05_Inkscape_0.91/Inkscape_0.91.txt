{{CC-by}}
'''Inkscape on vapaa, avoimen lähdekoodin vektoripiirto-ohjelma, joka soveltuu niin harraste kuin ammattilaiskäyttöönkin. Nyt uusi uljas versio vasta julkaistuna.'''

[[Image:valo213-inkscape.png|left]]
[[Inkscape]] on esitelty jo aiemmin Viikon VALOna numero 34. Nyt, 30. tammikuuta, on julkaistu uusi versio Inkscape 0.91. Harppaus versionumeroissa versiosta 0.48 numeroon 0.91 melko suuri. Versionumeron on tarkoitus kuvata kehittäjien omaa vaatimatonta käsitystä siitä, miten lähellä versiota 1.0 ollaan.

Inkscape on edelleen vektoripiirrostyökalu, samaan tapaan kuin Illustrator, CorelDraw tai [http://xaraxtreme.org/ Xara Xtreme]. Inkscape korostaa W3C standardia [https://fi.wikipedia.org/wiki/SVG SVG]-tiedostomuotoa (Scalable Vector Graphics), mutta osaa lukea ja kirjoittaa useita muita tiedostomuotoja mukaan lukien [https://fi.wikipedia.org/wiki/PDF PDF]. Inkscape on täysin vapaata ja avointa lähdekoodia ja vapaasti saatavilla. 

Uutta tässä versiossa on erityisesti siirtyminen uuteen grafiikkamoottoriin nimeltä [http://cairographics.org/ Cairo]. Näin saadaan parempi suorituskyky ja tarkempi muunnos näytölle sopivaan esitysmuotoon. Google on sponsoroinut tätä työtä paljon. Uusia tuettuja tiedostomuotoja on samalla tullut useita lisää.

Uuden Inscapen tärkeimpiä uusia ominaisuuksia uuden grafiikkamoottorin lisäksi ovat uusi mittaustyökalu, tuki lihavoinnin ja kursivoinnin lisäksi muillekin kirjasinvarianteille, paranneltu tuki Corel Draw-, EMF- ja WMF-tiedostoille, tuki Microsoftin Vision kaavioille ja kuvioille, paranneltu mittayksikköjen tuki sekä symbolikirjasto ja mahdollisuus lisätä sinne omia symboleita.

Mittaustyökalulla voi piirroksesta mitata kulmia ja elementtien välisiä etäisyyksiä valitussa mittayksikössä. Etäisyyksiä mitattaessa työkalu tunnistaa kaikki piirroksen ja mittaustyökalun muodostamat leikkauspisteet ja näyttää etäisyyden kustakin leikkauspisteestä seuraavaan. Aiemmin Inkscape antoi tekstityökalussa mahdollisuuden muokata kirjasintyyppiä vain lihavoimalla tai kursivoimalla. Nyt uusi versio tarjoaa kirjasinkohtaiset vaihtoehdot, joita voivat lisäksi olla esimerkiksi kapea tai kevyt versio kirjasimesta. Symbolikirjasto tarjoaa oletuksena viisi kokoelmaa symboleita: puhekuplia, loogisia portteja, [http://www.aiga.org/symbol-signs/ AIGA-symboleita], vuokaavion elementtejä sekä Yhdysvaltojen luonnonpuistojen opasmerkkejä. Omien kokoelmien koostaminen on myös mahdollista.

Muita kehittyneitä ominaisuuksia ovat esimerkiksi paranneltu liukuvärjäystyökalu, polkujen live-efektit, kuten Power stroke, polkujen solmujen editointi, joka mahdollistaa nyt uusien solmujen lisäämisen ääriarvokohtiin, tasojen järjesteleminen raahaamalla sekä uudet toiminnot elementtien tasaamiseen käytettävässä työkalussa.

Uusi on myös Trace Pixel Art, joka vektoroi bittikarttakuvia vektorikuviksi. Enemmän tietoa tämän version uutuuksista löytyy [http://wiki.inkscape.org/wiki/index.php/Release_notes/0.91 julkaisumuistiosta] sekä [http://libregraphicsworld.org/blog/entry/inkscape-0-91-released Libre Graphics Worldin blogista].
<div style="clear: left;"></div>

;Kotisivu
:https://inkscape.org/
;Lisenssi
:[[GNU GPL]] versio 2 
;Toimii seuraavilla alustoilla
:Linux, Mac OS X, Windows
;Asennus
:Julkaisu on niin tuore ettei taida vielä missään Linux-jakelussa olla jakelun omissa pakettivarastoissa. Ubuntulle on saatavilla [https://launchpad.net/~inkscape.dev/+archive/ubuntu/stable "Inkscape Developers" -ryhmän PPA:sta] (tätä kirjoitettaessa ilmaantui sinne 15 tuntia sitten). Muille Linuxeille joutunee itse kääntämään lähdekoodeista. Windowsille ja Mac OS X:lle löytyy asennustiedostot [https://inkscape.org/en/download/ jakelun webbisivuilta]. 
;Käyttöohjeet
:Webbisivulla on käyttöohjeita, mutta nähdäkseni niitä ei vielä ole päivitetty vastaamaan tätä uutta Inkscapea. Esimerkiksi [https://inkscape.org/doc/tracing/tutorial-tracing.html Tracing] ei kerro mitään uutuudesta Trace Pixel Art. Voi tietysti olla ettei käyttö ole muuttunut ja vanhat ohjeet toimivat täysin.
;Videoita
:[http://vimeo.com/118352978 10 most exciting features in Inkscape 0.91]

<gallery>
Image:inkscape_0.91-1.jpg|Uusittu työkalu gradienttien, eli väriliukujen, tekemiseen.
Image:inkscape_0.91-2.jpg|Elementtien asettelua riveihin ja sarakkeisiin.
Image:inkscape_0.91-3.jpg|Elementtien järjestystä voi vaihtaa helposti tasaustyökalun järjestelyvalinnoilla.
Image:inkscape_0.91-4.jpg|Symbolikirjastoja
Image:inkscape_0.91-5.jpg|Mittaustyökalulla voi mittailla etäisyyksiä ja kulmien suuruuksia.
Image:inkscape_0.91-6.jpg|Apuviivoja voi nimetä
Image:inkscape_0.91-7.jpg|Poluille voi lisätä live-efektejä, kuten Power stroke.
</gallery> 

''Teksti: Taleman, Pesasa''<br />
''kuvakaappaukset: Pesasa''

[[Luokka:Projektit]]
[[Luokka:Viikon VALO]]