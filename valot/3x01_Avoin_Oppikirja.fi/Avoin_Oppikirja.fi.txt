{{CC-by}}
'''Avoin Oppikirja.fi on sivusto, jolle kootaan oppikirjoja avoimella lisenssillä kaikkien vapaaseen käyttöön.'''

[[Image:valo105-avoinoppikirja.fi.png|left]]
Avoin Oppikirja.fi -sivustolla on jo julkaistu pieni joukko matematiikan ja ohjelmoinnin alkeiden oppikirjoja, jotka kaikki on julkaistu avoimella lisenssillä kaikkien käytettäviksi ja muokattaviksi. Kirjat on suunnattu ala- ja yläkouluun sekä lukiokursseille. Osa kirjoista on yksittäisiä kursseja varten, osa muodostaa kirjasarjan, kuten yläkoulukäyttöön tarkoitetut Avoin matematiikka -kirjat. Osaa on jo käytetty opetuskäytössä ja osa materiaalista on niin tuoretta, että se odottaa vielä ensimmäistä käyttöönottajaansa.

Kirjoista [[Vapaa matikka 1]] ja Vapaa matikka 2 ovat ensimmäiset kirjat uudessa lukion pitkän matematiikan kirjasarjassa. Näiden kirjojen ensimmäiset versiot kirjoitettiin syksyn ja talven 2012 aikana kahdessa Oppikirjamaratoniksi kutsutussa viikonlopun mittaisessa pyrähdyksessä. Kirjojen kirjoittajina toimi joukko matematiikan opettajia, tutkijoita ja opiskelijoita. Kirjat ja niiden raakamateriaali julkaistiin [https://github.com/Oppikirjamaraton Github]-palvelussa vapaasti saataville ja niiden viimeistely ja kohennus jatkuu yhteisöllisesti. Tämän palvelun kautta kuka tahansa voi ilmoittaa kirjasta löytämästään virheestä sekä myös ehdottaa korjausta tai muuta parannusta kirjaan. Kolmantena kirjana tässä sarjassa on Vapaa matikka 11, joka kirjoitettiin alun perin kustantajalle, mutta joka jäikin lopulta sitä kautta julkaisematta. Jatkoa tälle kirjasarjalle on luvassa seuraavassa Oppikirjamaratonissa.

Osa kirjoista on siis jo varsin valmiita teoksia ja osa hyviä ensimmäisiä versioita, jotka kehittyvät ajan saatossa. Avoin Oppikirja.fi -sivuston ja -projektin takana toimii Avoimet oppimateriaalit ry, joka lupautuu mielellään auttamaan avoimien oppikirjojen julkaisemisessa ja levittämisessä. Asiasta kiinnostuneita kehotetaankin osallistumaan joko käyttämällä, oikolukemalla, muokkaamalla ja kehittämällä jo julkaistuja kirjoja tai tuomalla julkisuuteen ja avoimeksi pöytälaatikosta löytyviä oppimateriaaleja.
<div style="clear: left;"></div>

;Kotisivu
:http://avoinoppikirja.fi/
;Lisenssit
:[http://creativecommons.org/licenses/by/3.0/deed.fi CC-BY] ja [http://creativecommons.org/licenses/by-sa/3.0/deed.fi CC-BY-SA]

<gallery>
Image:avoinoppikirja.fi-1.png|Avoin Oppikirja.fi -sivusto
Image:avoinoppikirja.fi-2.png|Vapaa matikka 2
Image:avoinoppikirja.fi-3.png|Vapaa matematiikka, yläkoulun kirjasarja
Image:avoinoppikirja.fi-4.png|Ohjelmointia Scratchin kanssa. Ohjelmoinnin alkeita alakoululaisille ja heidän opettajilleen.
</gallery> 

''Teksti: Pesasa''<br />
''Kuvakaappaukset: Pesasa''

[[Luokka:Projektit]]
[[Luokka:Viikon VALO]]