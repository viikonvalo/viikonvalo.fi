{{CC-by}}
'''Yakuake on terminaaliemulaattori, joka on helppo ottaa esille ja piilottaa tarpeen mukaan.'''

[[Image:valo184-yakuake.png|left]]
Yakuake on terminaaliemulaattori, joka tulee näkyviin näytön ylälaidasta, kun käyttäjä painaa näppäimistöltä F12-näppäintä, tai jotain muuta valitsemaansa pikanäppäintä. Vastaavasti seuraavalla F12-näppäimen painalluksella Yakuake vetäytyy takaisin ulos ruudulta. Yakuaken ruudulta peittämän osan kokoa voi itse muokata sekä vaaka- että pystysuunnassa. Nimensä Yakuake (Yet Another Kuake) on saanut siitä, että se on jälleen yksi Quake-pelin komentokonsolin toimintaa matkiva terminaaliemulaattori. Yakuake toteuttaa ohjelman käyttöliittymän ja Quakemaisen toiminnan. Varsinaiseen terminaaliemulaattorin toiminnallisuuteen Yakuake käyttää [[KDE]]-työpöydän Konsole-ohjelman tarjoamia komponentteja.

Yakuakessa voi samaan ikkunaan avata useita komentorivi-istuntoja eri välilehdille. Välilehdille voi antaa kuvaavat nimet ja niiden järjestystä voi vaihtaa. Välilehdillä voi lisäksi olla yhtä aikaa näkyvissä useampia komentorivejä, sillä niitä voidaan jakaa kahtia vaaka tai pystysuunnassa. Yakuakessa on valmiita pikanäppäimiä uusien välilehtien avaamiseen, välilehtien jakamiseen, välilehtien ja jaettujen ikkunoiden välillä siirtymiseen sekä ikkunan koon muokkaamiseen. Kaikki pikanäppäimet ovat käyttäjän muokattavissa.

Yakuaken ulkoasua voi muokata erilaisilla teemoilla (skineillä), joita voi ladata Yakuaken asetusikkunan kautta.

Koska terminaaliemulaattorin toiminnallisuus tulee suoraan Konsolelta, sen kanssa voi hyödyntää Konsolen profiileja, joilla voi muokata terminaalin ulkoasua, kuten värejä ja kirjasimia.

Toinen vastaava ohjelma, joka ei ole sidoksissa KDE-ympäristöön, on [https://github.com/lanoxx/tilda/ Tilda].

;Kotisivu
:http://yakuake.kde.org/
;Lisenssi
:[[GNU GPL]] v.2
;Toimii seuraavilla alustoilla
:Linux, FreeBSD, OpenBSD, NetBSD, Solaris (alustat, joille saatavissa KDE-työpöytä)
;Asennus
:Ohjelma on asennettavissa Linux-jakeluiden paketinhallinnan kautta.

<gallery>
Image:yakuake-1.jpg|Yakuake, jonka leveys ja korkeus ovat 90 prosenttia näytön leveydestä ja korkeudesta. Kaksi välilehteä.
Image:yakuake-2.jpg|Välilehti jaettu ensin pystysuunnassa kahteen rinnakkaiseen komentoriviin, joista oikeanpuolimmainen on jaettu uudelleen vaakasuunnassa kahdeksi päällekkäiseksi komentorivinäkymäksi. Yhden komentorivin tekstin kokoa on pienennetty pyöräyttämällä hiiren rullaa ctrl-näppäin pohjassa.
Image:yakuake-3.jpg|Kolme välilehteä on nimetty kuvaavilla nimillä.
Image:yakuake-4.jpg|Yakuake tulee esiin animoidusti näytön ylälaidasta F12-näppäintä painamalla.
Image:yakuake-5.jpg|Yakuaken leveys muutettu 100 prosenttiin ja korkeus 50 prosenttiin.
Image:yakuake-6.jpg|Yakuaken korkeutta kasvatettu ja leveyttä pienennetty.
Image:yakuake-7.jpg|Yakuaken valikko löytyy sen oikeasta alakulmasta.
Image:yakuake-8.jpg|Konsolen profiileista voi säätää vaikka terminaaliemulaattorin värejä ja taustan läpinäkyvyyttä.
Image:yakuake-9.jpg|Yakuaken asetuksia. "Appearance"-välilehden kautta voi valita teemoja ja ladata niitä lisää.
</gallery> 

''Teksti: Pesasa''<br />
''Kuvakaappaukset: Pesasa''

[[Luokka:Projektit]]
[[Luokka:Viikon VALO]]