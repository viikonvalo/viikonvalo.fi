{{CC-by}}'''Fontello on kokoelma vapaita fontteja eli kirjasintyyppejä, jotka sisältävät erilaisia symboleita ja kuvakkeita.'''<br />
[[Image:valo124-fontello.png|left]]

Fontellon kokoelmassa on muutamia erilaisista symboleista ja kuvakkeista koostuvia kirjasintyyppejä eli fontteja, joista käyttäjä voi Fontellon helpolla käyttöliittymällä valita tarvitsemansa symbolit. Valituista symboleista Fontello muodostaa uuden fonttitiedoston, jossa ovat vain valitut symbolit ja jota voi käyttää esimerkiksi oman web-sovelluksen tekemiseen. Fontellon valikoimassa olevat kirjasintyypit on lisensoitu jollain vapaalla lisenssillä, kuten SIL OFL, CC-BY tai CC-BY-SA.

Kun käyttäjä on valinnut haluamansa symbolit, voi uudelle kirjasintyypille antaa nimen ja klikata "Download webfont"-nappulaa. Fontello tekee zip-paketin, joka sisältää valitut merkit neljässä erimuotoisessa fonttitiedostossa (eot, svg, ttf ja woff), merkit esittelevän demo.html-sivun sekä valmiit css-tiedostot merkkien helppoon käyttöönottoon omalla www-sivulla. Lisäksi mukana on LICENSE.txt-tiedosto joka sisältää asianmukaiset tiedot alkuperäisistä fonteista, niiden tekijöistä ja lisensseistä sekä viittauksen fontin kotisivulle. Demo-sivulta on mahdollista myös lukea helposti kunkin merkin unicode-koodi, jolla merkkejä voi käyttää web-sovelluksessa.

Itse Fontello-sivuston toiminnan toteuttava ohjelmisto on myöskin vapaa avoimen lähdekoodin ohjelmisto (MIT-lisenssi) ja on ladattavissa [https://github.com/fontello/fontello GitHubista].

;Kotisivu
:http://fontello.com/
:https://github.com/fontello/fontello (Fontello-sivuston ohjelmisto)
;Lisenssi
:Fontit: Useita, muun muassa: SIL OFL, CC-BY ja CC-BY-SA
:Fontello-sivusto: MIT

<gallery>
Image:fontello-1.png|Fontellon valikoimassa on symboleita ja kuvakkeita sisältäviä kirjasintyyppejä.
Image:fontello-2.png|Käyttäjä voi valita eri fonteista haluamansa merkit.
Image:fontello-3.png|Merkkejä voi tarkastella eri kokoisina ja ladattaviin css-tiedostoihin voi käytettäville luokille määritellä haluamansa prefiksin.
Image:fontello-4.png|Ladattaville fonttitiedostoille voi antaa haluamansa nimen.
Image:fontello-5.png|Fontello muodostaa zip-paketin, jossa halutut merkit sisältävät fontit sekä muutama muu hyödyllinen tiedosto ovat.
Image:fontello-6.png|Käytettyjen kirjasintyyppien tiedot, tekijät ja lisenssit on eritelty asiallisesti LICENSE.txt-tiedostossa.
Image:fontello-7.png|Paketista löytyvässä demo.html-tiedostossa esitellään kaikki luodun fontin merkit sekä niiden käyttöä varten luodut css-luokat.
Image:fontello-8.png|Merkkejä voi käyttää myös suoraan niiden unicode-koodia käyttämällä.
</gallery> 

''Teksti: Pesasa''<br />
''Kuvakaappaukset: Pesasa''

[[Luokka:Projektit]]
[[Luokka:Viikon VALO]]