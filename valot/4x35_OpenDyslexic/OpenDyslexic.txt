{{CC-by}}
<div class="opendyslexic">
'''OpenDyslexic on kirjasintyyppi, joka on suunniteltu helpottamaan [http://fi.wikipedia.org/wiki/Lukemisen_erityisvaikeus dysleksiasta eli lukihäiriöstä] kärsivien lukemista.'''

[[Image:valo191-opendyslexic.png|left]]
Tavalliset kirjasintyypit, eli fontit, on yleensä suunniteltu niin, että kirjainten ulkoasu on hyvin yhtenäinen ja kirjaimet muistuttavat tyyliltään toisiaan. Esimerkiksi kirjaimet p, b, d ja q ovat useimmissa kirjasintyypeissä muodoltaan täsmälleen samanlaisia ja eroavat toisistaan vain kierron ja peilauksen suhteen. Samoin esimerkiksi kirjaimissa u, n, m, h ja r on hyvin paljon keskenään yhteisiä muotoja. Sama koskee myös pyöreitä kirjaimia, kuten c, e, ja o.

Lukihäiriöisille suunnitellut kirjasimet pyrkivät rikkomaan tätä eri kirjaimien samanlaisuutta hienovaraisella tavalla niin, että kirjaimet samalla erottuvat paremmin toisistaan, mutta ovat silti selkeitä ja luettavia. Tyypillisesti dysleksiafonttien kirjaimet on suunniteltu alapuoleltaan "painavammiksi", jolloin ne tavallaan eivät "kierähdä" väärään asentoon vaan esimerkiksi p ja d ovat selkeästi erilaiset. Lihavan alareunan lisäksi kirjaimiin on lisätty muita pieniä ja hienovaraisia muutoksia, jotta ne erottuvat toisistaan paremmin.

OpenDyslexic-kirjasintyyppiä voi käyttää omissa julkaisuissa niin paperisena kuin sähköisenä. Sen voi halutessaan asettaa myös oletuskirjasintyypiksi vaikka www-selaimeen. Joihinkin selaimiin, kuten Chromeen, OpenDyslexic löytyy myös [https://chrome.google.com/webstore/detail/opendyslexic/cdnapgfjopgaggbmfgbiinmmbdcglnam?utm_source=gmail selainlaajennoksena].

OpenDyslexic-kirjasimista ovat tarjolla tavallisimmat variaatiot, eli normaali, lihavoitu, kursivoitu sekä tasalevyinen versio. Kirjasintyyppi pohjautuu Bitstream Vera Sans -kirjasimeen ja sen suunnittelussa on käytetty [http://opendyslexic.org/about/related-research/ tieteellisissä tutkimuksissa] todettua tietoa.

;Kotisivu
:http://opendyslexic.org/
;Lähdekoodi:
:https://github.com/antijingoist/open-dyslexic
;Lisenssi
:[http://creativecommons.org/licenses/by/3.0/ CC-BY] 3.0
;Toimii seuraavilla alustoilla
:Kaikki
;Asennus
:Fonttipaketit ovat ladattavissa kotisivulla olevien ohjeiden ja linkkien kautta. Osassa Linux-järjestelmiä, esimerkiksi uusimmassa Ubuntussa, OpenDyslexic on asennettavissa suoraan paketinhallinnan kautta.
;Muita vastaavia:
:[http://antijingoist.github.io/Eulexia/ Eulexia] (SIL-OFL -lisenssillä)

<gallery>
Image:opendyslexic-1.jpg|Opendyslexic.org-sivuston etusivu.
Image:opendyslexic-2.jpg|Muissa fonteissa samankaltaisia kirjaimia on koetettu OpenDyslexic-fontissa muuntaa erottuvammiksi.
Image:opendyslexic-3.jpg|Chrome-selainlaajennos.
Image:opendyslexic-4.jpg|OpenDyslexic-monoa voi käyttää tekstieditorissa vaikka koodaamiseen.
</gallery> 

''Teksti: Pesasa''<br />
''Kuvakaappaukset: Pesasa''
</div>
[[Luokka:Projektit]]
[[Luokka:Viikon VALO]]