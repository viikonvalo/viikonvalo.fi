{{CC-by}}
'''Jamendo on Creative Commons -lisensoitua musiikkia tarjoava palvelu, josta musiikkia voi ladata laillisesti.'''

[[Image:valo148-jamendo.png|left]]
Jamendo on ranskalainen musiikkisivusto, jolle Teostoon, Gramexiin tai vastaaviin järjestöihin kuulumattomat musiikin tekijät ovat laittaneet musiikkiaan kuunneltavaksi ja ladattavaksi. Musiikkia löytyy monessa eri tyylilajissa ja monella kielellä. Tekijät ovat valinneet musiikilleen jonkin [http://creativecommons.fi Creative Commons] -lisensseistä, jolla kertovat, mitä oikeuksia musiikin käyttäjällä on. Lisenssit muodostuvat jostain seuraavan neljän ominaisuuden [http://creativecommons.fi/lisenssit/ yhdistelmästä]:  "Nimi mainittava" (by), "Sama lisenssi" (sa), "Ei kaupalliseen käyttöön" (nc) ja "Ei jälkiperäisiä" (nd). Näistä vain '''by'''- ja '''sa'''-ominaisuuksia sisältävät lisenssit luokitellaan vapaiksi, sillä niillä lisensoitujen teosten käyttöä ja muokattavuutta ei ole rajoitettu. Sen sijaan '''nc'''- ja '''nd'''-ominaisuuksia sisältävät lisenssit luokitellaan rajoitteidensa takia epävapaiksi, vaikka ovatkin varsinkin yksityiskäyttäjän kannalta parempia kuin ei lisenssiä lainkaan. Valittu lisenssi näkyy kunkin kappaleen tai albumin sivulla CC-symbolina sekä oikeudet kertovina lyhyinä teksteinä.

Palveluun ladattua musiikkia voi selata kuunneltuimpien kappaleiden listasta taikka etsiä sitä hakutoiminnolla. Hakutoimintoon voi syöttää hakusanoja, joilla musiikkia haetaan tyylilajin, artistin, kappaleen tai albumin nimen taikka artistin samankaltaisuuden mukaan. Hakukriteereitä voi rajata myös valitsemalla hakukentän alta valmiista musiikkityypeistä, soittimista sekä mielialoista. Laajennetulla haulla voi hakea lisäksi esiintyjän maan, kappaleen kielen sekä lisenssin mukaan.

Löytyneitä kappaleita voi kuunnella suoraan sivuston sisäänrakennetulla soittimella tai kappaleet voi vaihtoehtoisesti ladata omalle koneelle mp3-tiedostoina. Sisään kirjautunut käyttäjä voi luoda kappaleista omia nimettyjä soittolistoja tai merkitä niitä suosikeiksi. Jamendo tarjoaa myös valmiita tyylilajin mukaan koostettuja nettiradioita, joita voi kuunnella sivuston soitto-ohjelmalla. Tuki Jamendosta löytyvälle musiikille löytyy myös joistakin musiikkisoittimista. Tällaisia ovat esimerkiksi Amarok ja [[Clementine]]. Mobiililaitteille, erityisesti iOS-, Android- ja Blackberry-laitteille, löytyy myös erillisiä soitinsovelluksia, joilla voi kuunnella Jamendon musiikkia.

Käytettäessä musiikkia muuhun kuin pelkkään kuunteluun, on syytä tarkistaa käytetty CC-lisenssi ja että se varmasti soveltuu kyseiseen käyttöön.

Kaupallisille toimijoille Jamendo myy erikseen kaupallisia lisenssejä tarjoamaansa musiikkiin. Tällaisen lisenssin ostamalla voi käyttää esimerkiksi Jamendon radiokanavia kaupan taustamusiikkina. Tämä on erityisen tärkeää niiden kappaleiden kohdalla, joiden CC-lisenssissä on kielletty kaupallinen käyttö, mutta voi olla hyödyllinen myös muita kappaleita käytettäessä. Kaupallisen lisenssin ostamalla ensinnäkin tukee artisteja, joille tilitetään puolet maksuista. Toisaalta kaupallisen lisenssin ostanut saa musiikin luvallisuudesta virallisen todistuksen jonka voi esittää esimerkiksi Teoston tarkastajalle.

<div style="clear: left;"></div>

;Kotisivu
:http://jamendo.com
;Lisenssi
:[http://creativecommons.fi Creative Commons] -lisenssejä
;Toimii seuraavilla alustoilla
:Kaikki
;Mobiilisovellukset
:[http://itunes.apple.com/us/app/jamendo/id319042726?mt=8 iOS]
:[https://play.google.com/store/apps/details?id=com.jamendo Android]
:[http://appworld.blackberry.com/webstore/content/36433/?lang=fr&countrycode=FI Blackberry]
;Linkkejä
:[http://piraattiliitto.org/uutiset/2009/11/creative-commons-musiikin-huima-aluevaltaus-300-000-hotellia-ja-8-miljoonaa-ravintol CC-musiikkia hotelleissa ja ravintoloissa]
:[http://www.tietokone.fi/artikkeli/blogit/lex_oksanen/gramex_per_ytyi_creative_commons_kelpaa_parit_kirjalinkit_ja_arhinm_en_puhe Lex Oksanen: Gramex ja CC-musiikki]
:[http://creativecommons.fi/2012/04/avoimet-lisenssit-viela-tuntemattomia-tekijanoikeusjarjestoissa/ Creative Commons: Avoimet lisenssit vielä tuntemattomia tekijänoikeusjärjestöissä]

<gallery>
Image:jamendo-1.jpg|Jamendon etusivu.
Image:jamendo-2.jpg|Albumin tiedot. Kappaleita voi kuunnella web-sivulle upotetulla soittimella.
Image:jamendo-3.jpg|Albumien ja kappaleiden tiedoissa on mainittu CC-lisenssi, jolla musiikki on julkaistu.
Image:jamendo-4.jpg|Musiikkia voi ladata suoraan mp3-tiedostona. Jamendo Pro -ohjelman kautta voi myös hankkia kaupallisen lisenssin musiikin käyttöön ammatillisessa käytössä.
Image:jamendo-5.jpg|Vapailla CC-lisensseillä julkaistujen teosten lisäksi Jamendossa on myös kappaleita, joiden kaupallinen käyttö tai muokkaaminen voi olla kiellettyä.
Image:jamendo-6.jpg|Jamendo tarjoaa muutaman tyylilajin mukaan koostetun radiokanavan.
Image:jamendo-7.jpg|Hakutoiminnolla voi etsiä haluttuun tyylilajiin kuuluvaa, haluttuja instrumentteja käyttävää tai tiettyyn mielialaan sopivaa musiikkia.
Image:jamendo-8.jpg|Laajennetulla haulla voi haun rajoittaa myös artistin maan ja kielen sekä teoksen lisenssin mukaan.
Image:jamendo-9.jpg|Sivustolle kirjautunut käyttäjä voi koostaa omia nimettyjä soittolistoja tai merkitä kappaleita suosikeikseen.
Image:jamendo-10.png|Jamendon Android-sovellus on asennettavissa riittävän uusiin Android-laitteisiin.
Image:jamendo-11.png|Myös Android-sovellus näyttää albumin lisenssitiedot sitä soitettaessa.
Image:jamendo-12.png|Myös radiokanavien kuuntelu onnistuu mobiililaitteella.
</gallery> 

''Teksti: Pesasa''<br />
''Kuvakaappaukset: Pesasa''

[[Luokka:Projektit]]
[[Luokka:Viikon VALO]]