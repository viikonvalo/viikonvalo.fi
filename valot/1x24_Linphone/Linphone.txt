{{CC-by}}
'''Linphone on vapaa Internet-puhelinsovellus.'''

[[Image:Valo24-Linphone.png|left]]
Linphone-ohjelmalla voi soittaa SIP-standardin mukaisia Internet-puheluita. Internetistä löytyy useita SIP-yhteensopivia (ilmaisia tai maksullisia) verkkopuheluita tarjoavia palveluita, mukaan lukien [http://www.linphone.org/eng/linphone/register-a-linphone-account.html Linphonen oma palvelu]. Nämä palvelut ovat yhteensopivia keskenään, eli puheluita voi soittaa eri palveluiden tunnusten välillä. Tämä on toisin kuin esimerkiksi Skypellä, jolla voi soittaa vain toiselle Skype-käyttäjälle tai puhelimeen. Puhelut SIP-liittymien välillä ovat tyypillisesti ilmaisia. Jotkut palveluiden tarjoajat tarjoavat lisäksi maksusta mahdollisuuden soittaa myös tavallisen puhelinverkon numeroihin. Esimerkiksi [http://saunalahti.fi/nettipuhelin/ Saunalahden Nettipuhelimella] voi soittaa ilmaisia puheluita sekä SIP-liittymiin että Saunalahden GSM-liittymiin ja lisäksi maksullisia puheluita muihin puhelinliittymiin.

Asentamalla Linphonen esimerkiksi Android-puhelimeen, voi soittaa ilmaisia nettipuheluita, jos käyttössä on joko langaton verkko tai liittymään sisältyvä kiinteähintainen datapaketti.

Linphone tukee sekä äänen että videokuvan käyttöä puhelussa. (Mac OS X:ssä ja puhelimissa kuitenkin vain ääntä.)
<div style="clear: left;"></div>

;Kotisivu
:http://www.linphone.org/
;Lisenssi
:[[GNU GPL]]v2
;Toimii seuraavilla alustoilla
:Linux, Windows, Mac OS X, Android, iOS, Blackberry
;Asennus
:Asennuspaketit löytyvät ohjelman kotisivuilta. Linux-jakeluille Linphone löytyy suoraan paketinhallinnan kautta ja Android-laitteille sen saa marketista.
;Käyttöohjeet
:[http://fi.flossmanuals.net/ Flossmanuals]-sivustolta löytyy [http://fi.flossmanuals.net/linphone/index opas Linphonen käyttöön] ja asetusten tekoon. Yksinkertaisimmillaan kuitenkin riittää syöttää SIP-tunnuksensa tiedot ohjelman asetuksiin.

<gallery>
Image:linphone-1.png
Image:linphone-2.png
Image:linphone-3.png
Image:linphone-4.png
Image:linphone-5.png
Image:linphone-6.png
Image:linphone-7.png
</gallery> 

''Teksti: pesasa''<br />
''kuvakaappaukset: pesasa''

[[Luokka:Projektit]]
[[Luokka:Viikon VALO]]