{{CC-by}}    <!-- Jos haluat käyttää artikkelin lisenssinä CC-by 3.0  -->
<!-- Poista yllä olevista lisensseistä toinen. CC-by-lisenssin jättäminen on suositeltavaa, jotta tekstejä voidaan käyttää myös linux.fi-wikissä -->
'''Voikko on vapaa ohjelmisto suomen kielen oikolukuun, kieliopin tarkistukseen, tavutukseen ja sanojen analysointiin.'''

[[Image:valo40-Voikko.png|left]]

Voikon kehitys lähti liikkeelle vuonna 2006, kun OpenOffice.orgin
suomenkielisen oikolukusanaston ja suomenkielisiä tekstejä indeksoivan
Sukija-ohjelmiston kehittäjät ryhtyivät yhteistyöhön. Voikko tarjoaa
ohjelmistojen kehittäjille ja tutkijoille monipuolisen työkalun
suomenkielisten tekstien tarkistukseen ja analysointiin.

Useimmat tietokoneen käyttäjät tuntevat Voikon LibreOfficen,
OpenOffice.orgin ja Firefox-selaimen oikolukulisäosista. Näiden lisäksi
Voikkoa voi käyttää Linux- ja OS X -käyttöjärjestelmissä useimmissa
muissakin sovelluksissa.

Voikon tarjoamiin mahdollisuuksiin voi tutustua helposti 
[http://joukahainen.puimula.org/webvoikko/spell Webvoikon] avulla.
[[Kuva:Voikko-kuvake.svg|200px|right]]

Vaativampia käyttäjiä varten Voikkoon on saatavilla myös erikoissanastoja,
jotka laajentavat perussanastoa esimerkiksi matematiikan, fysiikan,
kemian, lääketieteen ja tietotekniikan termeillä sekä murteellisilla ja
puhekielisillä sanoilla. Ohjelmistokehittäjät voivat hyödyntää Voikkoa
muun muassa WWW-sovelluksissa. Heille Voikko tarjoaa vapaasti
mukautettavan sanaston ja jopa tuhansien eurojen säästöt
lisenssikustannuksissa vastaaviin suljetun lähdekoodin ohjelmistoihin
verrattuna.

Voikon ensimmäisen version julkaisusta tuli elokuussa kuluneeksi viisi
vuotta, mutta sen kehitys jatkuu edelleen aktiivisena. Työn alla tai
suunnitteilla on tuki Chromium-selaimelle, kehittyneempi kieliopin
tarkistin, synonyymisanasto sekä tuki pohjoissaamen ja grönlannin kielten
oikoluvulle. Myös suomen kieli kehittyy jatkuvasti, joten sanastojen
ajantasalla pitämiseksi niistä julkaistaan uudet versiot noin kolmesti
vuodessa.
<div style="clear: left;"></div>

;Kotisivu
:http://voikko.sourceforge.net/
;Lisenssi
:[[GNU GPL]]
;Toimii seuraavilla alustoilla
:Linux, Windows, Mac OS X
;Asennus
:Linux-jakeluissa jakeluiden omista pakettivarastoista. Windows- ja OS X -käyttäjät voivat ladata sovelluskohtaiset asennuspaketit Voikon kotisivuilta. Ohjelmistokehittäjille hyödyllistä tietoa löytyy [http://sourceforge.net/apps/trac/voikko/wiki Voikon wiki-sivuilta].

;Käyttöohjeet
:[http://voikko.sourceforge.net/ooo-kielityokalut.html Kielityökalut LibreOfficessa]
:[http://voikko.sourceforge.net/sovellukset.html Voikko &ndash; Käyttö sovellusohjelmissa]
:[http://voikko.sourceforge.net/linux-jakelut.html Voikko &ndash; Käyttö Linux-jakeluissa]
:[http://voikko.sourceforge.net/faq.html Usein kysyttyjä kysymyksiä]

<!-- Tallenna kuvatiedostot wikiin ja lisää kuvalinkit tuon mallin mukaan tähän. Tag p.o. Image: eikä Kuva: jotta Drupal ymmärtää sen kuvaksi. -->
<gallery>
Image:Voikko-libreoffice.png|Voikko käytössä LibreOffice writerissa
Image:Voikko-webvoikko.png|Webvoikko
</gallery> 

''Teksti: Harri Pitkänen''<br />
''kuvakaappaukset: Harri Pitkänen''

[[Luokka:Projektit]]
[[Luokka:Viikon VALO]]