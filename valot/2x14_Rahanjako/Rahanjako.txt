{{CC-by}}    <!-- Jos haluat käyttää artikkelin lisenssinä CC-by 3.0  -->
<!-- Poista yllä olevista lisensseistä toinen. CC-by-lisenssin jättäminen on suositeltavaa, jotta tekstejä voidaan käyttää myös linux.fi-wikissä -->
'''Rahanjako.net toimii P2P ohjelmien tapaan, mutta jaettavana ei ole musiikkikappaleita vaan rahaa.'''

[[Image:valo66-rahanjako.png|left]]

Rahanjako.net ja sen ulkomaankielinen versio Fr&euro;&euro;&shy;mon&euro;y.org toimivat
kuten [http://en.wikipedia.org/wiki/Peer-to-peer_file_sharing P2P tiedostonjako-ohjelmat], esimerkiksi
[http://en.wikipedia.org/wiki/BitTorrent_(protocol) Bittorrent]. Jaettavana on rahaa, ei kuitenkaan käteistä rahaa vaan
tilisiirtoja. 

Kuten tiedostonjako-ohjelmissakin, on ensin asennettava
tietokoneelleen rahanjako-asiakasohjelma nimeltään
illuminatus. Asennuksen jälkeen sovellus ottaa yhteyden
Rahanjako-järjestelmän keskuspalvelimeen. Käyttäjä syöttää
asiakasohjelmalle pankkitilinsä tiedot, voi syöttää kaikki
pankkitilinsä, tilien määrälle ei ole ylärajaa. Jokaisen tilin
kohdalle kirjoitetaan tilin käyttäjätunnus, salasana ja työläin
vaihe on syöttää kertakäyttösalasanojen luettelo. Viranomaiset
[http://www.kuluttajavirasto.fi/fi-FI/huijaukset/tili-ja-luottokorttitietojen-kalastelu/ varoittavat] tietojen ilmoittamisesta, mutta tarkoituksena on varoa
lähettämästä tilitietojaan huijareille jotka tyhjentävät tilin,
Rahanjaossa päinvastoin tilille tulee rahaa
([http://www.fkl.fi/teemasivut/pankkiturvallisuus/Sivut/default.aspx]). 
''Ei siis syytä huoleen''. Viimeinen asetus on määrittää yksi syötetyistä
tileistä tuontitiliksi.
 
[[Kuva:Rahanjako-free.png|right]]
Tämän jälkeen voi aloittaa ohjelman varsinaisen käytön. Sovellukseen
kirjoitetaan haluttu rahasumma, ja järjestelmä etsii tietokannastaan
tilin jonka saldo on vähintään tuo summa. Jos sattuu ettei sopivaa
tiliä ole, kootaan summa useammalta tililtä, siten että käytettävien
tilien määrä [http://en.wikipedia.org/wiki/Bin_packing_problem minimoidaan]. 
Näin tarvittavien tilisiirtojen määrä pysyy
pienenä. Tilisiirron jälkeen summa on käyttäjän määrittämällä
tuontitilillä.

Vastaavasti järjestelmän muut käyttäjät voivat siirtää
tuontitililleen tarvitsemiaan rahasummia. Näin Rahanjako.net:in
käyttäjillä on aina tarvitsemansa raha tilillään. Jos oma tili
sattuu olemaan tyhjä, käynnistetään vain rahanjako ja tarvittava
saldo ilmestyy tilille tuota pikaa. Toki tilisiirrot pankkien
välillä kestävät jonkin aikaa, mutta nykyään EU:n sisällä pankkien
väliset tilisiirrot ovat perillä viimeistään kahdessa pankkipäivässä. 

Rahanjako on suhteellisen uusi sovellus, P2P järjestelmät ovat jo
pitkään jakaneet musiikkia, elokuvia ja tietokonepelejä ja jostain
syystä vasta nyt on löytynyt tämä kuningasajatus rahan
jaosta. Euroopan Keskuspankki on tukenut järjestelmän kehitystyötä:
kun raha kiertää nopeammin eikä makaa tuottamattomana pankkitilillä
vilkastuu talouselämä ja Euroopan Unioni nousee laman kynsistä
uuteen vaurauteen.

Euroopan Keskuspankki on torjunut euroalueen kriisiä pumppaamalla
markkinoille tuhat miljardia euroa. Rahan määrän lisääntyminen
kasvattaa inflaatiopainetta, joten Rahanjaon käyttö tervehdyttää
talouspolitiikkaa. Lisärahaa ei tarvitse pumpata markkinoille kun
Rahanjako kierrättää nopeammin jo olemassa olevaa rahamäärää. 

Rahanjako vilkastuttaa talouselämää myös investointeja
lisäämällä. Investoinnit ovat edullisempia kun rahaa ei tarvitse
lainata mahdollisesti kovallakin korolla. Kun tarvittava rahamäärä
on heti saatavilla ei tule myöskään korkoriskiä, korothan saattavat
nousta huomattavastikin laina-aikana. Myös velkaantumisasteet
pienenevät, ei tarvitse lainata kun omalla tilillä on tarvittava
määrä rahaa.

Rahanjako vähentää piratismiakin. Ei enää tarvitse ladata netistä
laittomia kopioita, kun Rahanjako-käyttäjällä on rahaa jolla voi
laillisesti ostaa tarvitsemansa elokuvat, musiikit ja
tietokonepelit. 
  
<div style="clear: left;"></div>

;Kotisivu
:[http://fi.wikipedia.org/wiki/Silli http://rahanjako.net] ja [http://fi.wiktionary.org/wiki/kuravesi http://fr€€mon€y.org]
;Lisenssi
:[[GNU GPL]] ja  Freemoney International Licence United Nations Kazaa Instance
;Toimii seuraavilla alustoilla
:AmigaOs, Linux, Mac OS X, Windows
;Asennus
: Linux-järjestelmille löytynee jakelun pakettivarastoista. Muiden järjestelmien käyttäjät joutunevat noutamaan asennustiedoston kotisivulta.
;Käyttöohjeet
:Kotisivuilla on kattavat käyttöohjeet. Asiakasohjelmassa on sisäänrakennettu ohje. Ostettavissa on painettu ohjekirja (englanninkielinen) nimeltään "Send More Money", kirjoittanut Leopold Bloom yhden päivän aikana.

<!-- Tallenna kuvatiedostot wikiin ja lisää kuvalinkit tuon mallin mukaan tähän. Tag p.o. Image: eikä Kuva: jotta Drupal ymmärtää sen kuvaksi. -->
<gallery>
Image:Rahanjako-1.png|Webbisivu
Image:Rahanjako-2.png|Muitakin valuuttoja tarjolla
Image:Rahanjako-3.png|Asiakasohjelma Illuminatus
Image:Rahanjako-4.png|Asiakasohjelma Illuminatus
</gallery> 

''Teksti: Taleman''<br />
''kuvakaappaukset: Taleman''

[[Luokka:Projektit]]
[[Luokka:Viikon VALO]]