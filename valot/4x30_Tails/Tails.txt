{{CC-by}}    <!-- Jos haluat käyttää artikkelin lisenssinä CC-by 3.0  -->

'''Tails eli The Amnesic Incognito Live System on tietoturvaan panostava Debian GNU/Linuxiin pohjautuva Linux-jakelu. Erityisesti yksityisyyden suoja ja tunnistamattomana toimiminen ovat tavoitteina. '''

[[Image:valo186-tails.png|left]]
Tails on kehitetty [https://en.wikipedia.org/wiki/Incognito_(operating_system) Ingogniton] seuraajaksi. Tavoitteet ovat samat, eli yksityisyyden suoja ja tietoliikenteen käyttö tunnistamattomana. Tämä on se käyttöjärjestelmä jota Edward Snowden [http://www.engadget.com/2014/05/01/tails-linux-os-version1-0/ käyttää] (samoin kuin Snowdenin [https://en.wikipedia.org/wiki/Tails_(operating_system)#History yhteistyökumppanit]). 

Yhteys Internettiin kulkee [https://www.torproject.org/ Tor-verkon] kautta. Tarkoitus on vaikeuttaa yhteyden salakuuntelua ja estää salakuuntelijoita löytämästä tietokonetta josta yhteys nettiin on otettu. Tor-verkkoa käytettäessä yhteyttä ei muodosteta suoraan kohdeosoitteeseen, vaan Tor-verkon solmuun. Tor-verkko välittää yhteyden usean verkon sisäisen solmun kautta ja lopulta kohdekoneeseen. Solmu tietää vain yhteyden edellisen ja seuraavan solmun, eikä siis tiedä mistä yhteys aloitettiin ja mihin se on menossa. Data on myös [https://fi.wikipedia.org/wiki/Kryptaus kryptattu] ja lisäksi tavalla joka tekee datasta erilaisen kun se lähetetään seuraavaan solmuun. Tällöin ei edes seuraamalla kaikkien solmujen välistä liikennettä löydä yhteyksiä vertailemalla samanlaista dataa ja sen perusteella saa selville mistä yhteys alkoi ja mihin se meni. Tor-Verkko salakirjoittaa vain Tor-verkon sisäisen liikenteen, ei Tor-verkoon tulevaa ja verkosta lähtevää liikennettä jolloin näissä kohtia saa selväkielisenä lähetetyn viestin selville (mutta ei lähettäjän sijaintia, jos sitä ei ole kirjoittanut viestin sisältöön). Siksi on Tor-verkon käytön lisäksi mietittävä onko tarpeen salakirjoittaa luottamuksellinen viestintä. [[Image:Tails-11.png|thumb|200px|left]]

Tailsia voi käyttää Live-DVD:ltä tai USB-tikulta, eli ei ole välttämätöntä asentaa sitä tietokoneelle (CD-levy ei riitä, Tails-levyotos on kooltaan 914 Mt). Eli voi lainata satunnaista tietokonetta Tails-käyttöön ja käyttää Internettiä yksityisesti suojassa salakuuntelijoilta. Näin saa lisäsuojaa kun voi ottaa yhteyden joka päivä eri paikasta. 

Tails on hieman hankalampi asentaa USB-tikulle kuin tavanomaiset Live-Linuxit, ainakin jos toimii ohjeiden mukaan ja tarkistaa ladanneensa muuttamattoman asennustiedoston. Asennusohje on pitkähkö mutta yksityiskohtainen, eli sen mukaan tekemällä asennuksen saa tehtyä vaikkei kaikkia kohtia täysin ymmärtäisikään. Tails tuntuu olevan suunnattu edistyneemmille tietokoneen käyttäjille, peruskäyttäjä saattaisi kaivata suoraviivaisempaa tapaa Tailsin käyttöönottoon. Tosin jos vain ostaa USB-tikun johon Tails on valmiiksi asennettu, pitää luottaa tikun myyjään ja tekijään. Luottamuspula tuo tarpeen tehdä koko asennus itse. 

Mukana tulevia sovelluksia ovat Gnome-työpöytäympäristö, jo mainittu Tor jonka kautta hoidetaan yhteydet ulkomaailmaan, NetworkManager tekemään verkkoasetukset, selaimena Firefox muutaman lisäosan yms. kera, Pidgin pikaviestintään, sähköpostiohjelmana Claws, Liferea uutissyötteiden lukuun, Gobby (teksturi jolla usea käyttäjä voi samaan aikaan muokata samaan tiedostoa, kuten [[Etherpad]] mutta ei selaimessa käytettävä vaan natiivi ohjelma), Aircrack-ng WiFI verkon tutkimiseen ja anonymisoiva verkon kerros I2P. Sovelluksia on muokattu toimimaan Tor-verkon kanssa ja muutenkin tietoturvallisemmiksi.

Tailsin asennusohje neuvoo varmistamaan noudetun asennustiedoston olevan ehjä ja alkuperäinen varmistamalla digitaalisen allekirjoituksen kuuluvan Tails-projektille. Jos suhtautuu vakavasti netin käytön suojaamiseen, on ensimmäiseksi varmistettava käytettyjen työkalujen olevan luotettavasta lähteestä noudettuja, eli nämä tarkistukset eivät ole vain käyttäjien kiusaamiseksi. 

Tailsin käyttö on samanlaista kuin muidenkin live-Linuxien käyttö. Periaatteessa nettiyhteyksien pitäisi olla tavanomaista hitaampia kun kaikki liikenne kulkee Tor-verkon kautta, mutta eipä tuota käytössä juurikaan huomaa. 

Hieman työlästä on tehdä Tails-muistitikku, jossa on tallennustilaa omille tiedostoille. Tails installer osaa tehdä tämmöisen muistitikun, mutta se on käytettävissä vain Tails-järjestelmässä. Pitää siis [https://tails.boum.org/doc/first_steps/installation/manual/index.en.html ensin tehdä DVD-levylle tai muistitikulle] Tails-järjestelmä ilman tallennustilaa, käynnistää se ja [https://tails.boum.org/doc/first_steps/installation/index.en.html tehdä siinä olevalla Tails-installerilla] muistitikku tallennustilan kera. DVD-levy on ehkä kätevämpi, kun tarvitaan vain yksi muistitikku. Toisaalta jos on kaksi ainakin 4 Gt kokoista muistitikkua, pärjää ilman DVD:tä. 

Tails Installer ei kokeilussani toiminut. Se kyllä kirjoitti uuden USB-tikun, mutta siitä ei saanut tietokonetta käynnistettyä, vaikutti kuin siitä puuttuisi käynnistystiedot pääkäynnistyslohkosta tai jotain. 

Minun Gnomessani ei tunnu olevan semmoista levytyökalua kuin ohjeessa mainittu, jolla katsotaan mikä laitenimi on muistitikulla. Katsoin laitenimen pistämällä muistitikun USB-liittimeen ja komentamalla 
  <tt>dmesg | tail -20</tt> 

Tailsin levyotoksessa on kaksi ydintä, 486 ja amd64. Nähtävästi bootti valitsee kumpaa ydintä käytetään. Järjestelmä on muuten 32-bittinen, ainakin dpkg --print-architecture ilmoittaa i386. 

Uusin versio 1.0.1 [https://tails.boum.org/news/version_1.0.1/index.en.html julkaistiin] 10. kesäkuuta 2014. Tulossa on versio 1.1, sen esijulkaisuversio 1.1~beta1 julkaistiin 30. toukokuuta 2014 ja release candidate 1 julkaistiin 15. heinäkuuta.  Tailsin [https://tails.boum.org/contribute/calendar/ kalenterin mukaan] versio 1.1 on tarkoitus julkaista 22. heinäkuuta 2014. 
<div style="clear: left;"></div>

;Kotisivu
:https://tails.boum.org/ 
;Lisenssi
:[[GNU GPL]] v3+
;Toimii seuraavilla alustoilla
:i386, AMD64
;Asennus
:Asennustiedosto noudetaan kotisivulta.
;Asennusohjeet
:Kotisivuilla on perusteelliset asennusohjeet englanniksi.

<!-- Tallenna kuvatiedostot wikiin ja lisää kuvalinkit tuon mallin mukaan tähän. Tag p.o. Image: eikä Kuva: jotta Drupal ymmärtää sen kuvaksi. -->
<gallery>
Image:Tails-01.png|Tails 1.0.1 heti käynnistyksen jälkeen
Image:Tails-02.png|Näppäinasettelu on US, kannattaa vaihtaa 
Image:Tails-03.png|Selaimena Iceweasel, eli Debianin brändäämätön Firefox
Image:Tails-04.png|Paikallisen aliverkon koneet ovat saavutettavissa suoraan omalla IP-numerollaan
Image:Tails-05.png|Tor-verkko tosiaan peittää koneen oikean IP-numeron
Image:Tails-06.png|Selainta voi käyttää tavanomaiseen tapaan, ja enimmäkseen webbisivut toimivat tavanomaiseen tapaan
Image:Tails-07.png|Tails Installerilla voi tehdä USB-muistin tai SD-muistikortin, jossa mahdollisuus tallentaa omia tiedostoja samalle taltiolle
Image:Tails-08.png|Asetuksissa näköjään säädetään tietoturvaa tiukaksi. Jotkut webbisivut yrittävät tehdä jotain joka on Tailsissa kiellettyä
Image:Tails-09.png|Tails Installer kirjoittaa muistitikkua melkoisen kauan
Image:Tails-10.png|Löytyi webbisivu joka ei toimi: Slashdot ei päästä Tailsin selainta saitilleen
<!--Image:Tails-11.png|Tailsin käynnistysruudun kuva -->
Image:Tails-12.png|Tailsin greeter, eli ensimmäinen näkyvä ruutu käynnistyksen jälkeen. Helpompi on valita No eli ei mitään ylimääräisiä asetuksia
<!--Image:Tails-13.png|kuvateksti -->
<!--Image:Tails-14.png|kuvateksti -->


</gallery> 

''Teksti: Taleman''<br />
''kuvakaappaukset: Taleman ja Tails-projekti''

[[Luokka:Projektit]]
[[Luokka:Viikon VALO]]