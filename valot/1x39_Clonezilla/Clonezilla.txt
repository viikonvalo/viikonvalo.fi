{{CC-by}}    <!-- Jos haluat käyttää artikkelin lisenssinä CC-by 3.0  -->

<!-- Poista yllä olevista lisensseistä toinen. CC-by-lisenssin jättäminen on suositeltavaa, jotta tekstejä voidaan käyttää myös linux.fi-wikissä -->
'''Clonezilla "kloonaa" järjestelmän asennuksen toiselle kiintolevylle tai toiseen tietokoneeseen. Näin tehdysta varmuuskopiosta saa palautettua suoraan toimivan koneen. Tai asentamalla yhden kerran tavanomaiseen tapaan ja kloonaamalla sataan muuhun koneeseen säästyy aikaa.'''

[[Image:valo39-clonezilla.png|left]] 
Clonezilla ei kopioi tiedostoja, vaan levyosioita tai kokonaisia
levyjä. Levyotos tallennetaan tiedostoon, joten sitä voi käyttää varmuuskopiona,
tällöin mukana ovat käyttäjän tiedostot, käyttöjärjestelmä ja levyn
pääkäynnistyslohko. Tällaisesta varmuuskopiosta voi suoraan palauttaa
toimivan järjestelmän samalle tai toiselle
kiintolevylle. Samantapainen kaupallinen ohjelma on Norton Ghost.

Samaan tapaan voi yhdestä koneesta kopioida koko kiintolevyn sisällön toisiin koneisiin. Clonezillaan kuuluu myös [http://clonezilla.org/clonezilla-SE.php Clonezilla SE] eli Server Edition, jolla Clonezilla-palvelimesta voidaan verkon yli kloonata levyotos useisiin koneisiin samaan aikaan.

[[Kuva:Clonezilla_logo_by_Timothy.png|right|200px]]
Clonezillaa ei asenneta tietokoneeseen, vaan se käynnistetään omalta taltioltaan. Live-CD tai boottaava USB-muistitikku ovat käteviä. Mahdollista on myös asentaa Clonezilla käynnistyspalvelimelle jolloin verkossa olevat PXE-käynnistyksen osaavat tietokoneet voivat käynnistyä siitä. Kotikäytössä Live-CD tai USB-muistitikku ovat käyttökelpoiset tavat. Jotkut koneet ovat kranttuja käynnistymään USB-muistitikuilta, CD lienee varmempi valinta.

Levyotoksen tallentamiseen USB-kiintolevy on kätevä. Sitä voi helposti siirtää koneesta toiseen ja tallennustilaa riittää isoillekin levyotoksille. USB-muistitikkukin kelpaa, kunhan sen tila riittää tallennettaville levyotoksille. Myös verkkolevyjä voi käyttää levyotoksien tallentamiseen.

Clonezilla on GNU/Linux käyttöjärjestelmä, johon on asennettu levyjen kopioimiseen tarvittava toiminnallisuus ja suoraviivainen käyttöliittymä. Clonezillasta ei ole yleiskäyttöiseksi järjestelmäksi, sillä siitä puuttuvat ne toiminnot joille ei ole käyttöä levykopioinnissa. 

Clonezillan ohjeet ovat varsin pitkät ja tekniset, muttei pidä pelästyä. Peruskäyttö eli koneen käynnistys Clonezilla-taltiolta, levyn tai levyosion kopioiminen tiedostoksi ja palautus toisessa koneessa ovat varsin suoraviivaisia. Parin harjoittelukerran jälkeen tämä sujuu sutjakkaasti. Vahinkojen välttämiseksi pitää kuitenkin olla tarkkana levyjen kanssa, eli mikä levy on se josta luetaan, mikä se johon kirjoitetaan ja mikä on Clonezillan käynnistystaltio. 

[[Kuva:Clonezilla_2cm.jpg|150px|right]]
Clonezillaa kehitetään koko ajan, uusin versio 1.2.9-19 julkaistiin 26. heinäkuuta 2011. Se oli jo viides julkaistu vakaa versio kuluvana vuonna, tahti on varsin rivakkaa. 
<div style="clear: left;"></div>

;Kotisivu
:http://clonezilla.org
;Lisenssi
:[[GNU GPL]]
;Toimii seuraavilla alustoilla
:Osaa kloonata seuraavia järjestelmiä: Linux, Windows, Mac OS Intel-suorittimella, FreeBSD, NetBSD, OpenBSD
;Asennus
:Sovelluksen kotisivulta löytyy CD-levylle tai USB-muistitikulle kopioitavat levyotokset.
;Käyttöohjeet
:[http://clonezilla.org/clonezilla-live/doc/ Clonezilla-Live Doc]
:[http://clonezilla.org/downloads/doc/clonezilla-live-stable-doc.php "Lunttilappu", yhden arkin tiivis ohje]
:[http://www.clonezilla.org/forum.php Keskustelualue]
;Clonezillasta muualla
:[http://en.wikipedia.org/wiki/Clonezilla Artikkeli englanninkielisessä Wikipediassa]
:[http://clonezilla.org/testimonials.php Kehuja käyttäjiltä ja esimerkkejä käyttötavoista]

<!-- Tallenna kuvatiedostot wikiin ja lisää kuvalinkit tuon mallin mukaan tähän. Tag p.o. Image: eikä Kuva: jotta Drupal ymmärtää sen kuvaksi. -->
<gallery>
Image:QEMU-0.png|kuvateksti
Image:Kuvakaappaus-QEMU-1.png|kuvateksti
Image:Kuvakaappaus-QEMU-2.png|kuvateksti
Image:Kuvakaappaus-QEMU-6.png|kuvateksti
Image:Kuvakaappaus-QEMU-7.png|kuvateksti
Image:Kuvakaappaus-QEMU-8.png|kuvateksti
Image:Kuvakaappaus-QEMU-8.png|kuvateksti
</gallery> 

''Teksti: Taleman''<br />
''kuvakaappaukset: Taleman''

[[Luokka:Projektit]]
[[Luokka:Viikon VALO]]