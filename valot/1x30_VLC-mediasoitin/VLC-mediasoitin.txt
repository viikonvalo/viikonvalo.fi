{{CC-by}}    <!-- Jos haluat käyttää artikkelin lisenssinä CC-by 3.0  -->
'''VLC on vapaa mediasoitin videoiden katseluun ja musiikin kuunteluun.'''

[[Image:valo30-Vlc.png|left]]
VLC on hyvin viimeistelty ja suuren suosion saavuttanut mediasoitinohjelma, jolla voi toistaa niin DVD-, CD- ja VCD-levyt, ääni- ja videotiedostot kuin verkosta saatavat ääni- ja videolähetyksetkin. Ohjelman tuki erilaisille videomuodoille on hyvin laaja ilman erillisten koodekkien asennusta. Monipuolisuudestaan huolimatta VLC:n käyttöliittymä on erittäin selkeä. Monipuolisuutensa ja selkeytensä ansiosta VLC onkin erittäin suosittu mediasoitin riippumatta alla olevasta käyttöjärjestelmästä.

VLC kykenee näyttämään videokuvaa tiedostojen, optisten levyjen ja verkkolähteiden lisäksi myös tietokoneeseen liitetyistä laitteista, kuten webbikamerasta, videokamerasta, digi-tv-kortilta sekä itse näytöllä näkyvää kuvaa. Näyttämisen lisäksi ohjelma kykenee myös tallettamaan sisään saamansa videovirran tiedostoon tai lähettämään sen edelleen verkon yli toiselle koneelle. Koska tallennusmuodon voi valita useasta valmiista profiilista tai vaikka luoda itse tarvitsemansa äänen- ja kuvanpakkausmuotojen yhdistelmän, soveltuu VLC myös tiedostojen muuttamiseen muodosta toiseen. Jos videolähteeksi valitaan näytöllä näkyvä kuva ja tallennetaan tämä tiedostoon sopivassa tallennusmuodossa, toimii VLC myös screencast-videoiden luontiin sopivana työkaluna. Näin on helppoa tehdä esimerkiksi opetusvideoita jonkin työkaluohjelman käytöstä.

VLC osaa näyttää myös videoon liittyvän tekstityksen joko videotiedoston mukana tulevasta informaatiosta, esimerkiksi digi-tv-lähetyksissä, tai erillisestä tiedostosta.

VLC:n käyttöliittymä on vapaasti muokattavissa. Oletuskäyttöliittymän nappuloita ja niiden sijaintia voi muutella haluamallaan tavalla. Vaihtoehtoisesti ulkoasua voi muuntaa valitsemalla käyttöön jonkin ohjelman web-sivuilta ladattavista [http://www.videolan.org/vlc/skins.php skineistä].

VLC-mediasoittimen ohjelmoijat kunnioittavat käyttäjien yksityisyyttä ja ovat tarkkoja esimerkiksi siitä, että ohjelma ei käytä Internet-yhteyttä käyttäjän tietämättä. Siksi se esimerkiksi pyytää luvan saatavilla olevien päivitysten tarkistamiseen ja kansikuvatiedostojen etsimiseen verkosta heti ensimmäisellä käynnistyksellä. Kummankin toiminnon käyttäjä voi kieltää niin halutessaan.

Askartelijoille VLC on hedelmällinen työkalu sillä sen useat käyttöliittymävaihtoehdot mahdollistavat monenlaisten mediakoneratkaisujen rakentamisen. VLC:tä on mahdollista ohjata esimerkiksi web-käyttöliittymällä.

<div style="clear: left;"></div>

;Kotisivu
:http://www.videolan.org/vlc/
;Lisenssi
:[[GNU GPL]] v.2
;Toimii seuraavilla alustoilla
:Windows, Linux, Mac OS X, iOS, FreeBSD, NetBSD, OpenBSD, Solaris, Android, QNX, Syllable, OS/2, BeOS
;Asennus
:Asennuspaketit eri alustoille löytyvät ohjelman kotisivuilta. Linux-järjestelmiin VLC löytyy myös suoraan paketinhallinnan kautta.
;VALO-CD
:VLC löytyy myös [http://www.valo-cd.fi/ilmainen_vlc VALO-CD]-kokoelmasta.
;Ohjeita
:Joissain Linux-järjestelmissä vlc:stä puuttuu oletuksena kyky toistaa css-kryptauksella salattuja DVD-levyjä. Tällöin koneelle on asennettava tarvittavat kirjastot muuta kautta. Esimerkiksi Ubuntuun ohjeet löytyvät [https://help.ubuntu.com/community/RestrictedFormats/PlayingDVDs Ubuntun omilta ohjesivuilta].

<!-- Tallenna kuvatiedostot wikiin ja lisää kuvalinkit tuon mallin mukaan tähän. Tag p.o. Image: eikä Kuva: jotta Drupal ymmärtää sen kuvaksi. -->
<gallery>
Image:Vlc-1.png
Image:Vlc-2.png
Image:Vlc-3.png
Image:Vlc-4.png
Image:Vlc-5.png
Image:Vlc-6.png
Image:Vlc-7.png
</gallery> 

''Teksti: pesasa''<br />
''kuvakaappaukset: pesasa''

[[Luokka:Projektit]]
[[Luokka:Viikon VALO]]