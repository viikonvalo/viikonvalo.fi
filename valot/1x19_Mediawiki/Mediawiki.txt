{{CC-by}}

'''MediaWiki on suosittu wikiohjelmisto.'''
[[Image:Valo19-Mediawiki.png|left]]
Lukuisten vapaaehtoisten ja [http://wikimediafoundation.org/wiki/Home Wikimedia Foundationin] kehittämä MediaWiki pyörittää wikisivustoja suunnattoman suositusta ja tunnetusta [http://fi.wikipedia.org/ Wikipediasta] työpaikkojen sisäisten dokumentointiwikien kautta harrastepiirien ja yksityishenkilöiden omiin pikkuwikeihin. Lukuisia käyttötarpeita vastaamaan löytyy yli tuhat laajennosta, jolla voi laajentaa jo itsessään hyvin mukautettavaa MediaWikiä osaamaan uusia asioita. Lisäksi MediaWikin kotoistettavuus (lokalisaatio) on hyvin pitkälle vietyä. MediaWikiä on käännetty sadoille kielille, joukossa mukana myös meidän suomemme.

[[Image:MediaWiki_logo_without_tagline.png|right]] <!-- http://upload.wikimedia.org/wikipedia/mediawiki/b/bc/Wiki.png -->
MediaWiki on kirjoitettu [http://fi.wikipedia.org/wiki/PHP PHP:llä] eikä sen asentamiseen tarvita kuin tietokanta (MySQL, SQLite tai PostgreSQL) ja Web-palvelin sekä PHP. Aktiivisia ydinkehittäjiä on useita kymmeniä, suurin osa vapaaehtoisia ja muutama myös Suomesta. Nykyisin MediaWiki on tiukassa muutoksen otteessa, kun sen vuosien saatossa rönsyillyttä perustoiminnallisuutta kirjoitetaan uudelleen vastaamaan tämän päivän ohjelmointikäytäntöjä – ja toisaalta myös ulkoasua päivitetään vastaamaan nykypäivää hyödyntämällä enemmän JavaScriptiä sekä uusia standardeja kuten HTML5 ja CSS3. Yhteensopivuutta vanhempien selainten kanssa ei tietenkään ole unohdettu. Koodin vakaudesta huolehditaan testeillä sekä ajamalla koodia ensin tuotantokäytössä Wikipediassa sekä muilla sivustoilla.

5. toukokuuta julkaistu kokeiluversio 1.17 beta 1 sisältää tärkeitä uusia ominaisuuksia sekä peruskäyttäjälle että suurille wikifarmeille. Peruskäyttäjää ilahduttaa uudistettu, entistä selkeämpi ja suomennettu asennussivu. Myös sivujen aakkostusta luokissa on parannettu, joskin ongelmat ovat olleet lähinnä muilla kielillä kuin suomeksi. Myös MediaWiki-sivustojen suorituskyky paranee, kun sivuston tyylejä ja komentosarjoja tiivistetään ja yhdistetään, jotta selaimen tarvitsisi tehdä vähemmän erillisiä pyyntöjä.

;Kotisivu: http://www.mediawiki.org
;Lisenssi: [[GNU GPL]]
;Toimii seuraavilla alustoilla: Linux, Windows
;Asennus: Lataa paketti osoitteesta <http://www.mediawiki.org/wiki/Download>. Löytyy myös joistakin Linux-jakeluista, mutta osa tarjoaa vanhoja versioita tai epästandardilla tavalla paketoitua MediaWikiä.

===Käyttöohjeet===
MediaWikin käyttäminen ei vaadi paljoa opiskelua. Yksinkertaisimmat muokkaukset onnistuvat helposti työkalupalkin avulla. Joitakin ohjeita kuitenkin löytyy niin käyttäjille kuin ylläpitäjillekin.

Jonkinasteinen ja jonkin verran suomennettu käyttöopas löytyy osoitteesta http://www.mediawiki.org/wiki/Help:Contents/fi
Vastaavasti löytyy hallintaopas MediaWikin ylläpitäjille osoitteesta http://www.mediawiki.org/wiki/Manual:Contents/fi

<gallery>
Image:mw-mworg.png‎|MediaWikin kotisivu
Image:mw-installer.png‎|Uusi asennussivu
Image:mw-muokkaus.png|Muokkaus
</gallery> 

''Teksti: Niklas Laxström (Nikerabbit)''<br />
''kuvakaappaukset: Niklas Laxström (Nikerabbit)''

[[Luokka:Projektit]]
[[Luokka:Viikon VALO]]