<!--
Title: 4x43 Tinfoil for Facebook - Viikon VALO #199
Date: 2014/10/19
Pageimage: valo199-tinfoil_for_facebook.png
Tags: Android,SailfishOS,Internet,Viestintä
-->

**Tinfoil for Facebook on vaihtoehtoinen, hieman tietoturvallisempi
Facebook-sovellus Android-laitteille.**

![](images/valo199-tinfoil_for_facebook.png "fig:valo199-tinfoil_for_facebook.png")
Tinfoil for Facebook on pieni sovellus, joka muodostaa "hiekkalaatikon"
Facebookin web-käyttöliittymän ympärille. Facebookin omaan
Android-sovellukseen verrattuna Tinfoil for Facebook vaatii huomattavan
paljon vähemmin käyttöoikeuksia. Ohjelma ei pyydä oikeuksia
yhteystietoihin, ei kalenteriin ikä paljon mihinkään muuhunkaan.
Oikeuksia vaaditaan vain verkkoviestintään, tallennuksiin sekä
likimääräiseen (verkkopohjaiseen) paikantamiseen. Näistäkin paikannusta
käytetään vain, jos käyttäjä itse sallii sen ohjelman asetuksista.
Selaimella käytettävään versioon verrattuna erillinen sovellus on
puolestaan miellyttävämpi käyttää. Lisäksi web-näkymää käyttävä
erillinen sovellus suojelee käyttäjää mahdollisilta selaushistorian
urkkimisilta sekä estää Facebookiin kirjautuneen käyttäjän seuraamisen
muilla, Facebook-nappuloilla varustetuilla sivustoilla.

Ohjelman käyttöliittymä sisältää kokoruudun kokoisen web-näkymän, johon
se lataa Facebookin mobiilisivun tai valinnaisesti täyden
työpöytäversion. Web-näkymän lisäksi käyttöliittymään kuuluun ruudun
oikeasta reunasta esiin pyyhkäistävä valikko, johon on koottu muutamia
yleisimmin tarvittavia pikavalintoja, kuten sivun ylälaitaan siiryminen,
sivun päivitys, uutisvirtaan ja ilmoitusnäkymään siirtymiset sekä
päivitysten lisääminen. Lisäksi valikosta ovat valittavissa ohjelman
asetukset sekä sen sulkeminen.

Ohjelman asetuksista voi halutessaan sallia karkean paikannuksen käytön,
sallia linkkien avaamisen sovelluksessa itsessään ulkoisen selaimen
sijaan taikka estää kuvien lataamisen verkkoliikenteen vähentämiseksi.
Nämä vaihtoehdot ovat kaikki oletuksena pois päältä. Asetuksien kautta
ohjelman verkkoliikenteen voi myös halutessaan ohjata välityspalvelimen
kautta.

Tinfoil for Facebook voi toimia ratkaisuna myös paljon huomiota
herättäneeseen keskustelutoiminnallisuuden poistumiseen Facebookin
omasta sovelluksesta, sillä keskustelutoiminto on käytettävissä
web-näkymässä entiseen tapaan. Myös ohjelman huomattavasti pienempi koko
on etu verrattuna "aitoon" Facebook-sovellukseen.

Ohjelman voi asentaa Googlen Play-kaupasta taikka
[F-Droid](F-Droid)-sovellusvalikoimasta.

Ohjelman huonona puolena F-Droid-palvelu mainitsee sen, että sen käyttö
vaatii kirjautumisen Facebookiin.

Kotisivu
:   <https://github.com/velazcod/Tinfoil-Facebook>
:   [F-Droid-sivu](https://f-droid.org/repository/browse/?fdfilter=tinfoil&fdid=com.danvelazco.fbwrapper)
:   [Google
    Playssa](https://play.google.com/store/apps/details?id=com.danvelazco.fbwrapper&hl=en)

Lisenssi
:   [Apache2](http://directory.fsf.org/wiki/License:Apache2.0)

Toimii seuraavilla alustoilla
:   Android, SailfishOS

Asennus
:   Ohjelman voi asentaa helpoiten [F-Droidin](F-Droid) tai
    Googlen Playn kautta.

<div class="psgallery" markdown="1">
-   [](images/tinfoil-1.jpg)
-   [](images/tinfoil-2.jpg)
-   [](images/tinfoil-3.jpg)
-   [](images/tinfoil-4.jpg)
-   [](images/tinfoil-5.jpg)
-   [](images/tinfoil-6.jpg)
-   [](images/tinfoil-7.jpg)
-   [](images/tinfoil-8.jpg)
</div>

*Teksti: Pesasa* <br />
*Kuvakaappaukset: Pesasa*

