{{CC-by}}    <!-- Jos haluat käyttää artikkelin lisenssinä CC-by 3.0  -->
'''ccMixter on palvelu, joka jakelee [http://creativecommons.fi/ Creative Commons] -lisensseillä lisensoituja äänitiedostoja.'''

[[Kuva:Valo20-ccmixter.png|left]]
Palvelusta löytyy musiikki- ja äänitiedostoja erilaisiin käyttötarkoituksiin. Sivuston tarkoituksena on mahdollistaa ääni- ja musiikkitiedostojen luvallinen jakaminen ja uudelleenmiksaus. Sivuston laajasta arkistosta löytyy niin kokonaisia musiikkikappaleita kuin lyhyitä ääniklippejä ja näistä tehtyjä uudelleenmiksauksia. Koska tiedostot on lisensoitu Creative Commons -lisensseillä, ovat luvat niiden uudelleenkäyttöön selkeästi ilmaisu. Ennen tiedostojen uudelleenkäyttöä, niiden lisensseihin kannattaa kuitenkin tutustua ja kiinnittää huomiota. Osa tiedostoista on julkaistu '''vapailla''', uudelleenkäytön sallivilla lisensseillä, kuten alkuperäisen tekijän mainitsemisen vaativa [http://creativecommons.org/licenses/by/3.0/ cc-by], tekijän mainitsemisen ja saman lisenssin käytön edellyttävä [http://creativecommons.org/licenses/by-sa/3.0/ cc-by-sa] sekä rajoittamattoman käyttöoikeuden antava [http://creativecommons.org/publicdomain/zero/1.0/ cc0]. Osa taas on julkaistu '''epävapaammilla''' lisensseillä, jotka kieltävät kaupallisen käytön. (Esimerkiksi [http://creativecommons.org/licenses/by-nc-sa/3.0/ cc-by-nc-sa] tai [http://creativecommons.org/licenses/by-nc/3.0/ cc-by-nc])

Sivuston tag-järjestelmä tekee halutunlaisen äänitiedoston etsimisen helpoksi. Tiedostoja selatessa niitä voi suodattaa joko tiedostoille annettujen avainsanojen avulla taikka lisenssin mukaan. Esimerkiksi cc-by-lisensoitua lapsen ääntelyä löytyy valitsemalla "Samples"-välilehden "Browse"-osiossa halutun lisenssin ja tag-listasta avainsanan "children". Toinen tapa löytää kiinnostavia ääniä ja musiikkeja on selata yhteisön jäsenten valitsemia ja suosittelemia löytöjä.

Palvelusta saatavien äänten mahdollisia käyttökohteita ovat esimerkiksi erilaiset video-, peli- ja podcast-projekteissa tarvittavat taustaäänet ja -musiikit sekä äänten käyttö instrumentteina omissa musiikkituotoksissa. Sivuston musiikeista suuressa osassa onkin käytetty aineksina sivustolta löytyviä muita tiedostoja. Kunkin tiedoston kohdalla on nähtävissä, mitä aiempia tiedostoja kyseisen tiedoston tekemisessä on hyödynnetty ja mitkä kaikki teokset ovat edelleenkäyttäneet sitä.
<div style="clear: left;"></div>

;Kotisivu
:http://ccmixter.org/
;Lisenssi
:Eri [http://creativecommons.fi/ Creative Commons] -lisenssejä
;Toimii seuraavilla alustoilla
:Kaikki

<gallery>
Image:ccmixter-1.png
Image:ccmixter-2.png
Image:ccmixter-3.png
Image:ccmixter-4.png
Image:ccmixter-5.png
</gallery> 

''Teksti: pesasa''<br />
''kuvakaappaukset: pesasa''

[[Luokka:Projektit]]
[[Luokka:Viikon VALO]]