{{CC-by}}
'''Pedometer on Androidlaitteen kiihtyvyysanturia hyödyntävä vapaa askelmittari.'''

[[Image:valo89-pedometer.png|left]]
Pedometer mittaa käveltyjen tai juostujen askelten määrää tunnistamalla ne puhelimen liikkeestä. Ohjelman tarkkuutta on mahdollista parantaa säätämällä askelten tunnistuksen herkkyyttä. Ohjelma näyttää laitteen ruudulla askelten määrän, kuljetun matkan kilometreinä tai maileina, tahdin askeleina per minuutti, nopeuden kilometreinä (tai maileina) per tunti sekä kulutettu energia kaloreina. Kuljettu matka ja energia lasketaan askelmäärästä ohjelmaan syötettyjen askelpituuden sekä käyttäjän painon perustella. Kulutetun energian laskemiseen käytetään lisäksi harjoituksen tyyppiä, eli tietoa siitä, onko kyseessä kävely vai juoksu.

Jos laitteessa on käytettävissä Androidin TTS-järjestelmä (Text To Speech), ohjelman saa myös lukemaan ääneen haluttuja mittaustietoja halutuin väliajoin. Ohjelmalle voi myös kertoa halutun nopeuden tai askeltiheyden, jolloin se osaa kirittää käyttäjää kertomalla, pitääkö kulkea nopeammin vai hitaammin halutun tahdin ylläpitämiseksi.

Ohjelma osaa puhelinmallista riippuen toimia taustalla ja näyttö pimeänä sekä lukittuna. Joillain puhelinmalleilla kuitenkin valitettavasti kiihtyvyysanturin toiminta vaatii näytön päällä olemisen. Koko päiväksi askelmittaria ei kannata jättää päälle, sillä sen käyttö lisää puhelimen virrankulutusta.
<div style="clear: left;"></div>

;Kotisivu
:http://code.google.com/p/pedometer/ (Lähdekoodi: https://github.com/bagilevi/android-pedometer)
;Lisenssi
:[[GNU GPL]] v.3
;Toimii seuraavilla alustoilla
:Android
;Asennus
:Ohjelma löytyy Google Play -palvelusta nimellä "Pedometer" ja tekijänä "Levente Bagi".
;Linkit
:[https://play.google.com/store/apps/details?id=name.bagi.levente.pedometer&feature=search_result#?t=W251bGwsMSwyLDEsIm5hbWUuYmFnaS5sZXZlbnRlLnBlZG9tZXRlciJd Pedometer Google Playssa]

<!-- Tallenna kuvatiedostot wikiin ja lisää kuvalinkit tuon mallin mukaan tähän. Tag p.o. Image: eikä Kuva: jotta Drupal ymmärtää sen kuvaksi. -->
<gallery>
Image:pedometer-1.png
Image:pedometer-2.png
Image:pedometer-3.png
Image:pedometer-4.png
Image:pedometer-5.png
</gallery> 

''Teksti: Pesasa''<br />
''Kuvakaappaukset: Pesasa''

[[Luokka:Projektit]]
[[Luokka:Viikon VALO]]