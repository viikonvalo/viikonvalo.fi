{{CC-by}}
'''Gnumeric on vapaa ja tarkka taulukkolaskentaohjelma, joka tukee useita tiedostomuotoja.'''

[[Image:valo74-gnumeric.png|left]]
Gnumericin pyrkimyksenä on olla paras taulukkolaskentaohjelma. Gnumericin tärkeimmiksi ominaisuuksiksi sen tekijät ilmoittavat vapauden, nopeuden ja tarkkuuden. Vapaalla [[GNU GPL]]-lisenssillä julkaistun Gnumericin luvataan pysyvän käytettävänä suurillakin taulukoilla. Sen tekijät ovat myös ylpeitä siitä, että Gnumeric laskee kaavojen arvot oikein. Gnumericin mainostetaan sisältävän kaikki Microsoft Excelin kaavat sekä niiden lisäksi 154 muuta kaavaa. Se lukee ja kirjoittaa tärkeimpien taulukkolaskentaohjelmien tiedostomuotoja ([http://projects.gnome.org/gnumeric/doc/sect-file-formats.shtml taulukko tuetuista tiedostomuodoista]), erityisesti Excelin .xls- ja Open-/LibreOfficen .ods-muotoja. Gnumeric osaa tallentaa taulukot tarvittaessa myös esimerkiksi pdf-, html- sekä latex-muodossa. Täydellisen ominaisuuslistan voi lukea ohjelman [http://projects.gnome.org/gnumeric/features.shtml www-sivuilta].

Kaavioiden piirtämistyökalu poikkeaa joistain muista taulukkolaskentaohjelmista siinä, että kaavion muokattavia osia ei valita suoraan kaaviosta ja editoida suoraan paikallaan vaan muokattava osa valitaan kaavion rakenteen esittävästä puusta, johon elementtejä on mahdollista lisätä ja poistaa. Näin on mahdollista esimerkiksi lisätä useita kaavioita samaan graafiin ja helposti muokata kaavioiden osia, kuten x- ja y-akselia, niiden tekstejä, tyylejä ja värejä sekä viittausta laskentataulukosta käyttävään dataan. Graafin osien rakenteinen käsittely tekee sen muokkaamisesta huomattavan helppoa ja selkeää.

Gnumericin toiminnallisuus on laajennettavissa siihen saatavilla liitännäisillä. Esimerkiksi suuri osa eri tiedostomuotojen tuista on toteutettu liitännäisinä.

Gnumericin mukana tulee myös komentorivityökalu '''ssconvert''', jolla on mahdollista muuntaa taulukkolaskentatiedosto yhdestä tiedostomuodosta toiseen. Tällä työkalulla onnistuu siis esimerkiksi useamman tiedoston muuntaminen helposti ilman, että käyttäjän tarvitsee availla ja talletella tiedostoja käsin yksi kerrallaan.
<div style="clear: left;"></div>

;Kotisivu
:http://projects.gnome.org/gnumeric/
;Lisenssi
:[[GNU GPL]]
;Toimii seuraavilla alustoilla
:Linux, Windows, FreeBSD, OpenBSD, NetBSD
;Asennus
:Linux-jakeluissa ohjelma löytyy jakelun omasta pakettivarastosta. Windows-järjestemiin Gnumericin voi ladata ohjelman www-sivulta.
;Ohjeet
:[http://projects.gnome.org/gnumeric/doc/gnumeric.shtml Ohjekirja]

<!-- Tallenna kuvatiedostot wikiin ja lisää kuvalinkit tuon mallin mukaan tähän. Tag p.o. Image: eikä Kuva: jotta Drupal ymmärtää sen kuvaksi. -->
<gallery>
Image:gnumeric-1.png
Image:gnumeric-2.png
Image:gnumeric-3.png
Image:gnumeric-4.png
Image:gnumeric-5.png
Image:gnumeric-6.png
</gallery> 

''Teksti: Pesasa''<br />
''Kuvakaappaukset: Pesasa''

[[Luokka:Projektit]]
[[Luokka:Viikon VALO]]