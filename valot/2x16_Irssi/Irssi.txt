{{CC-by}}    <!-- Jos haluat käyttää artikkelin lisenssinä CC-by 3.0  -->
<!-- Poista yllä olevista lisensseistä toinen. CC-by-lisenssin jättäminen on suositeltavaa, jotta tekstejä voidaan käyttää myös linux.fi-wikissä -->
'''Irssi on komentoriviltä suoritettava alustariippumaton IRC-asiakasohjelma. Irssin kehitys alkoi Suomessa ja suurin osa koodista on suomalaisen [http://fi.wikipedia.org/wiki/Timo_Sirainen Timo Siraisen] käsialaa. '''

[[Image:Valo68-irssi.png|left]]
[http://fi.wikipedia.org/wiki/Irssi Irssi] on varsin suosittu kauan IRC-pikaviestintäpalvelua käyttäneiden keskuudessa. Itsekin käytin ensin [http://xchat.org/ X-Chat]-ohjelmaa. Siinä on graafinen käyttöliittymä, järkeilin ettei käyttöä tarvitse niin paljon opetella. Tämä pitikin paikkansa mutta huomasin tekstikäyttöliittymän olevan aivan riittävä ja mahdollistavan edistyneemmän irkkaamisen. Irssi kuten muutkin komentoriviltä käytettävät ohjelmat toimii [http://linux.fi/wiki/Screen screenin] kanssa, eli voi pitää irssin istuntoa käynnissä sopivassa aina käynnissä olevassa etäkoneessa ja [http://porixi.l-a.fi/Edistyneempi_Irkkaus liittyä istuntoon] mahdollisesti eri paikoistakin silloin kun haluaa seurata mitä irkissä on tapahtunut. 

Irssi on siis asiakasohjelma jolla käytetään [http://fi.wikipedia.org/wiki/IRC IRC-pikaviestinjärjestelmää]. Muita IRC-asiakasohjelmia löytyy esimerkiksi Wikipedian [http://fi.wikipedia.org/wiki/IRC#Suosittuja_ohjelmia artikkelista]. IRC on määritelty RFC:ssä numero [http://tools.ietf.org/html/rfc1459 1459], eli on avoin Internetin standardi. IRC on suomalainen keksinto, ja levisi varsin nopeasti maailmanlaajuiseen käyttöön. IRC:n kehitti [http://fi.wikipedia.org/wiki/Jarkko_Oikarinen Jarkko "Wiz" Oikarinen] vuoden 1988 kesällä korvaamaan OuluBox BBS:n MUT ("MultiUser Talk") -ohjelman.

IRC:n yleisin käyttö on todennäköisesti lähinnä yksityisten henkilöiden välistä keskustelua. IRC:ssä on lähes rajaton määrä kanavia eri aiheista monilla eri kielillä. IRC:ssä on keskustelua vuorokaudenaikaan katsomatta lähes aina. Suosittuja kanavia ovat esimerkiksi harrastus-, paikkakunta- ja opiskelukanavat. Osa IRC:n viehätyksestä perustunee kasvottomuuteen: halutessaan voi olla nimetön ja vaikkapa käyttää aina erilaista nimimerkkiä. Keskustelijan nimeä, ulkonäköä ja asuinpaikkaa ei tiedä kukaan – ellei sitä itse halua kertoa. Toisaalta moni 
irc-käyttäjä on ottanut käyttöön vakiintuneen [http://fi.wikipedia.org/wiki/IRC#Nimimerkit_ja_k.C3.A4ytt.C3.A4j.C3.A4tunnukset irc-nimen], "irkkinikin", 
josta on ajan myötä tullut osa hänen netti-identiteettiään. Tämän lempinimen voi [http://freenode.net/using_the_network.shtml rekisteröidä] IRC-verkossa, jolloin muut eivät voi käyttää samaa nikkiä.  Monille kanaville muodostuu sisäpiiri, joka tapaa toisiaan säännöllisesti myös kasvotusten. IRC:stä löytää melko varmasti samanhenkistä seuraa, kunhan muistaa normaalit käytöstavat, terveen järjen ja [http://fi.wikipedia.org/wiki/Netiketti netiketin].

Irssin [http://irssi.org/themes Teemoja] löytyy lukuisia. Teema muuttaa irssin ulkonäköä väreillä ja tilarivin sisältöä. Söpö pinkki teema on tietenkin saatavilla, synkempiäkin värisävyjä löytyy. Teemaa voi täydentää asettamalla pääteikkunaan taustavärin tai taustakuvan. 

Lisää toiminnallisuutta saa [http://scripts.irssi.org/ scripteillä]. Ne ovat pieniä Perlillä koodattuja ohjelmia. Kokoelmassa on monenlaista lisätoimintoa, esimerkiksi [http://scripts.irssi.org/html/ai.pl.html ai.pl] lisää [http://mutru.fi/irc/away.html public away] toimintoa käyttävän [http://www.uta.fi/laitokset/tkk/ohjeet/palvelimet/irc.html#kappale18 Ignore]-listaan. Irssi tukee liitännäisten avulla myös [http://silcnet.org/ SILC]- ja [http://www.icb.net/ ICB]-yhteyskäytäntöjä.

Irssi osaa käyttää UTF-8-merkistöä, muutkin merkistöt toimivat. Irssin lisäksi on merkistö vaihdettava käytetyssä päätteessä ja varmistettava ettei pääteyhteys typistä 8-bittisiä merkkejä. Suomalaisilla kanavilla tapaa olla käytössä UTF-8, muissa maissa on mahdollisesti kansallinen merkistö. 

Irssiin löytyy hyvin käyttöohjeita, suomeksi ja muillakin kielillä. Käytännöllisiä vinkkejäkin on, esimerkiksi kohta "my anti annoyance filters ;)" sivulla [http://irssi.org/documentation/tips Tips &amp;Trics] neuvoo miten IRC-kanavalle tulevat turhanaikaiset viestit saa pois näkyvistä. Irssillä voi myös automatisoida irkkaamista, esimerkiksi heti käynnistettäessä [http://irssi.org/documentation/startup#c3 muodostamaan yhteys] haluttuihin IRC-verkkohin ja liittymään kanaville. 

Irssin uusin versio on 0.8.15, julkaistu 3. huhtikuuta 2010. Versioon 1 ei siis vielä ole ennätetty, mutta irssi on varsin vakaa ja luotettavasti toimiva sovellus. Irssi lienee jo niin täydellinen, ettei kaksi vuotta riitä keksimään mitä voisi lisätä.
<div style="clear: left;"></div>

;Kotisivu
:http://irssi.org
;Lisenssi
:[[GNU GPL]]
;Toimii seuraavilla alustoilla
:Linux, Mac OS X, Solaris, Windows
;Asennus
:Linux-jakeluissa tulee jakelun omista pakettivarastoista. Windows-käyttäjät joutunevat noutamaan asennustiedoston kotisivulta. Solaris-versio saatavilla [http://www.opencsw.org/packages/irssi/ pkg-tiedostona]. Mac OS X versio löytyy kotisivuilta. Muille alustoillekin saattaa löytyä asennuspaketti, tai voi kääntää itse lähdekoodeista. 

;Käyttöohjeet
: http://porixi.l-a.fi/Irc_kurssi
: http://linux.fi/index.php/Irssi
: http://www.vhosti.com/~pate81/irssi.html
: http://irssi.org/documentation

<!-- Tallenna kuvatiedostot wikiin ja lisää kuvalinkit tuon mallin mukaan tähän. Tag p.o. Image: eikä Kuva: jotta Drupal ymmärtää sen kuvaksi. -->
<gallery>
Image:Irssi-01.png|Myrtin dark winter -teema
Image:Irssi-02.png|Päätteen värit säädetty, Irssin oletusteema
Image:Irssi-03.png|dark winter ja pinkki taustaväri, gnome-terminal pääteprofiilissa säädetty värejä
</gallery> 

''Teksti: Taleman''<br />
''kuvakaappaukset: Taleman''

[[Luokka:Projektit]]
[[Luokka:Viikon VALO]]