{{CC-by}}
'''Vapaa matikka 1 on vapaaehtoisten yhteistyönä kirjoittama vapaa ja avoin matematiikan kirja.'''

[[Image:valo92-vapaa_matikka_1.png|left]]
Vapaa matikka 1 – Matikka verkosta vapauteen! Syyskuun viimeisenä viikonloppuna 2012 joukko matematiikan opettajia, opiskelijoita ja tutkijoita kokoontui Metropolia-ammattikorkeakoulun tiloihin ja työsti yhteistyönä lukion pitkän matematiikan ensimmäisen kurssin oppikirjan. Kirjan kirjoittamiseen käytettyä [http://en.wikipedia.org/wiki/Hackathon hackathon]-menetelmää on aiemmin käytetty tyypillisesti avoimen lähdekoodin ohjelmointiprojekteissa sekä niiden dokumentaatioiden kirjoittamisessa esimerkiksi [[FLOSS Manuals]]-projektissa. [http://linja-aho.blogspot.com Vesa Linja-ahon] vetämässä oppikirjamaratonissa kirjoitettu kirja tarkoitettiin alusta alkaen julkaistavaksi vapaalla [http://creativecommons.org/licenses/by/3.0/legalcode Creative Commons Nimeä] -lisenssillä (CC-BY), joka mahdollistaa se hyötykäytön ja jatkojalostamisen mahdollisimman vapaasti vaatimalla vain alkuperäisten tekijöiden nimen mainitsemisen.

Kirjan kirjoittamiseen käytettiin [http://fi.wikipedia.org/wiki/Latex LaTeX]-ladontajärjestelmää, joka osaa tuottaa matemaattisesta tekstistä kauniin painokelpoisen jäljen. Kirjan raakateksti, eli LaTeX-kielinen lähdekoodi, julkaistiin [https://github.com/ Github]-palvelussa sitä mukaa kuin työ eteni. Kirjan valmistumista pystyi näin siis seuraamaan verkon kautta lähes reaaliaikaisesti.

Projektin lopputuloksena syntyi lukion pitkän matematiikan ensimmäisen kurssin, ''"Funktiot ja yhtälöt" (MAA1)'', opintosisällön mukainen oppikirja pdf-muodossa. Lopputulos sekä sen raakamateriaali ovat vapaasti ladattavissa projektin Github-sivulta. Kirjaa saa täysin vapaasti käyttää ja sitä saa muokata sekä soveltaa omien tarpeiden mukaan. Tekijöiden ainoa vaatimus on, että heidän nimensä mainitaan mahdollisissa uusissa teoksissa, jotka perustuvat tämän kirjan materiaaliin.

Projektin etenemistä oli dokumentoimassa ja [https://www.facebook.com/oppikirjamaraton Facebookiin] raportoimassa ''[http://senjaopettaa.fi/ Senja opettaa sinulle ruotsia]''-projektistaan tuttu Fröken Senja, eli Senja Larsen.
<div style="clear: left;"></div>

;Kotisivu
:https://github.com/linjaaho/oppikirjamaraton-maa1
;Lisenssi
:[http://creativecommons.org/licenses/by/3.0/deed.fi CC-BY]
;Linkkejä
:[https://github.com/linjaaho/oppikirjamaraton-maa1/downloads Ladattavat pdf-versiot]
:[http://www.flickr.com/photos/senjaopettaa/sets/72157631640938914/ Senja Larsenin kuvavirta viikonlopusta]
:[https://www.facebook.com/oppikirjamaraton Oppikirjamaraton Facebookissa]
:[http://www.youtube.com/watch?v=ThbUiky4AKA Julkistusvideo]

<gallery>
Image:vapaa_matikka_1-1.png
Image:vapaa_matikka_1-2.png
Image:vapaa_matikka_1-3.png
Image:vapaa_matikka_1-4.png
Image:vapaa_matikka_1-5.png
Image:vapaa_matikka_1-6.png
</gallery>
''Teksti: Pesasa''<br />
''kuvakaappaukset: Pesasa''

[[Luokka:Projektit]]
[[Luokka:Viikon VALO]]