{{CC-by}}
'''JollaOpas on Helsingin ja Tampereen julkisen liikenteen reittiopas SailfishOS-alustalle.'''

[[Image:valo205-jollaopas.png|left]]
JollaOppaalla voi helposti etsiä reittejä lähtöpaikasta kohdepaikkaan käyttäen Helsingin tai Tampereen julkistaa liikennettä. Hauissa kerrotaan lähtö- ja kohdepaikkojen osoitteet sekä haluttu lähtö- tai saapumisaika. Lisäksi hauille voi asetuksista määritellä kulkuneuvon vaihdon maksimipituuden minuutteina sekä kävelynopeuden.

Hakutuloksena JollaOpas näyttää luettelon hakuun sopivista linjojen yhdistelmistä. Kutakin hakutulosta voi tarkastella tarkemmin,jolloin ovat nähtävissä tarvittavat julkisen liikenteen linjat ja niiden väliset kävelymatkat aikataulutettuina. Linjoista saa lisäksi näkyviin pysäkkikohtaisen luettelon aikatauluineen. Usein käytettyjä hakuja voi tallentaa myös helposti uudelleen haettaviksi suosikeiksi.

Hakutuloksen saa näkyviin myös karttapohjalle, jolloin kartalla näkyy kokoreitti lähdöstä kohteeseen. Reitille on merkitty eri värein kävellen ja kulkuneuvolla kuljettavat osuudet. Reitille on merkitty myös kaikki reitin varrella olevat pysäkit.

Erityisen hyödyllisiä ominaisuuksia ohjelmassa ovat käyttäjän oman GPS-sijainnin näyttäminen kartalla sekä kartalle merkityn linjan kulkuneuvojen, esimerkiksi linja-autojen, sijainnin näyttäminen reaaliaikaisesti kartalla.

;Kotisivu
:https://openrepos.net/content/sarkh/jollaopas
;Lähdekoodi
:https://github.com/hsarkanen/JollaOpas
;Lisenssi
:[[GNU GPL]] v.3
;Toimii seuraavilla alustoilla
:SailfishOS
;Asennus
:Ohjelma on ladattavissa [https://openrepos.net/content/sarkh/jollaopas OpenRepos]-sivustolta.

<gallery>
Image:jollaopas-1.jpg|Ohjelman asetuksista voi valita käytettävät kulkuvälineet sekä kaupungin.
Image:jollaopas-2.jpg|Hakukentät
Image:jollaopas-3.jpg|Hakutulokset
Image:jollaopas-4.jpg|Yksittäinen hakutulos eriteltynä
Image:jollaopas-5.jpg|Reitin pysäkkikohtainen aikataulu
Image:jollaopas-6.jpg|Reitti ja sen varrella olevat pysäkit kartalla
Image:jollaopas-7.jpg|Reitti ja sen varrella olevat pysäkit kartalla
</gallery> 

''Teksti: Pesasa''<br />
''Kuvakaappaukset: Pesasa''

[[Luokka:Projektit]]
[[Luokka:Viikon VALO]]