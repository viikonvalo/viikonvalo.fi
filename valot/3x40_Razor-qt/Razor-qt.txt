{{CC-by}}
'''Razor-qt on kevyt ja nopea Qt-pohjainen työpöytäympäristö Linux- ja Unix-käyttöjärjestelmille.'''

[[Image:valo144-razor-qt.png|left]]
Razor-qt on suhteellisen nuori projekti, jonka tavoitteena on toteuttaa Qt-kirjastojen varaan rakennettu työpöytäympäristö, joka on samanaikaisesti yksinkertainen, nopea ja intuitiivinen käyttää. Razor-qt-projekti sisältää jo paneelin, työpöydän, sovelluskäynnistimen, järjestelmäilmoitukset, asetuskeskuksen sekä istunnonhallinnan, eli tärkeimmät työpöytäympäristön rakennuspalikat. Razor-qt:lla ei ole omaa ikkunamanageria vaan sen kanssa käytetään usein Openbox-ikkunanhallintaa. Myös muiden ikkunamanagerien käyttö on mahdollista. Taustalla käytetty Qt-kirjasto on sama, jota muun muassa [[KDE]]-projekti hyödyntää, mutta Razor-qt pyrkii keveyteen käyttämällä sitä suoraan eikä monipuolisten KDE-kirjastojen kautta.

Razor-qt-työpöydän kanssa käytettäväksi on tarjolla joukko Qt-pohjaisia sovelluksia, kuten qtFM- ja Beesoft Commander -tiedostohallinnat, QupZilla-web-selain, JuffEd-tekstieditori, [[Clementine]]-musiikkisoitin ja QTerminal-pääteohjelma. Esimerkiksi Linux-jakelussa nimeltä [http://siduction.org/ Siduction] on Razor-qt mukana suoraan asennuslevyllä. Razor-qt:n ulkoasussa on nähtävissä jonkin verran samaa tyyliä kuin KDE:n Plasma-työpöydässä, mutta kevyempänä ja vanhemmillekin koneille sopivampana toteutuksena.

Razor-qt-työpöytä on mahdollista asentaa useisiin eri Linux-jakeluihin sen kotisivuilta löytyvien ohjeiden avulla. Esimerkiksi Ubuntuun sitä ei vielä löydy suoraan Ubuntun omista pakettivarastoista, mutta Razor-qt:n tarjoava PPA-pakettivarasto on helppo lisätä sivuston ohjeiden avulla. Tämän jälkeen asentaminen tapahtuu samoin kuin minkä tahansa muunkin ohjelmistopaketin asennus. Razor-qt:n kotisivuilla on myös tarjolla muutama eri Linux-jakeluihin pohjautuva live-cd, jolla työpöytää pääsee kokeilemaan.

Jatkossa Razor-qt aikoo [https://groups.google.com/forum/#!topic/razor-qt/PNvkoidV2Ik heinäkuussa 2013 tehdyn ilmoituksen] mukaan yhdistyä toisen Qt-pohjaista kevyttä työpöytäympäristöä tekevän projektin, [http://wiki.lxde.org/en/LXDE-Qt LXDE-Qt]:n kanssa.
<div style="clear: left;"></div>

;Kotisivu
:http://razor-qt.org/
;Lisenssi
:[[GNU GPL]], [[GNU LGPL]]
;Toimii seuraavilla alustoilla
:Linux
;Asennus
:Ohjelmiston asennuspaketit ja ohjeet asentamiseen löytyvät sen kotisivuilta.

<gallery>
Image:razor-qt-1.png|Razor-qt-työpöytä ja teemavalitsin.
Image:razor-qt-2.png|Razor-qt:n valikko ja qtFM-tiedostohallinta.
Image:razor-qt-3.png|QTerminal ja ScreenGrab-kuvankaappausohjelma.
Image:razor-qt-4.png|Clementine-musiikinsoitto-ohjelma
Image:razor-qt-5.png|Kaksisarakkeinen Beesoft Commander -tiedostonhallinta ja JuffEd-tekstieditori.
Image:razor-qt-6.png|Asetuksia Razor-qt:lle, Qt:lle ja Openboxille.
Image:razor-qt-7.png|QupZilla-www-selain
Image:razor-qt-8.png|Rarzor-qt:n asetuskeskus
Image:razor-qt-9.png|Ikkunanhallintana käytetään usein Openboxia, jonka ulkoasu on erikseen säädettävissä.
Image:razor-qt-10.png|Irroitettavien massamuistien liittämiseen ja irroittamiseen käytettävä sovelma
</gallery> 

''Teksti: Pesasa''<br />
''Kuvakaappaukset: Pesasa''

[[Luokka:Projektit]]
[[Luokka:Viikon VALO]]