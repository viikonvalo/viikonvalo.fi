{{CC-by}}
'''Piwik on avoimen lähdekoodin web-analytiikkaohjelmisto ja vaihtoehto Google Analyticsille.'''

[[Image:valo222-piwik.png|left]]
Piwik on omalle palvelimelle asennettavissa oleva avoimen lähdekoodin web-analytiikkaohjelmisto, jota käyttämällä voi korvata esimerkiksi Google Analytics -palvelun käytön. Kävijätilastojen seuraaminen voi olla tärkeää joillekin sivustoille ja tähän käytetään usein esimerkiksi Google Analytics -palvelua. GA:n käytön suurimpana haittapuolena on kuitenkin se, että kävijätilastot ovat tällöin kolmannen osapuolen hallussa yrityksellä, joka toimii ulkomaisen lainsäädännön alaisena. Kävijätilastot voivat olla tärkeää ja luottamuksellista tietoa sekä sivustoa ylläpitävälle yritykselle itselleen että sivustolla käyville käyttäjille. Piwik-ohjelmistoa käyttämällä tilastointipalvelu on mahdollista asentaa omalle palvelimelle, jolloin sivuston kävijätiedot pysyvät vain sivuston ylläpitäjän hallussa eivätkä vuoda ulkopuolisille. Tietoturvan lisäksi omalle palvelimelle tallennettu tieto on myös tarvittaessa saatavissa halutussa raakamuodossa.

Käyttämällä omille palvelimille asennettua Piwikiä esimerkiksi S-Pankki olisi välttynyt taannoisista [http://www.tivi.fi/Kaikki_uutiset/2015-02-26/Tietosuojavaltuutettu-selvitt%C3%A4%C3%A4-S-Pankin-Google-Analytics--k%C3%A4ytt%C3%B6%C3%A4-3216398.html tietosuoja- ja PR-ongelmistaan], jotka aiheutuivat verkkopankkiin kirjautuneiden käyttäjien seuraamisesta Google Analyticsilla. Sen sijaan, että [http://ospi.netcode.fi/blog/mita-tietoja-s-pankki-valittaa-kolmannelle-osapuolelle.html käyttäjätiedot olisi välitetty kolmannelle osapuolelle], ne olisivatkin olleet vain pankin omassa hallinnassa. [https://twitter.com/0spi/status/569045642003259392 Twitter-keskustelua aiheesta].

Kävijätietoihin Piwik tallentaa kaikki tyypillisesti tilastoitavat tiedot, kuten sivukäynnit, tiedot linkittäneistä sivustoista ja hakukoneista, sivustolle johtaneet hakusanat, tiedot kävijän selaimesta ja käyttöjärjestelmästä, käyttäjän maan ja kielen sekä tiedot käytetyn laitteen tyypistä (tietokone vai mobiililaite). Tarkemman luettelon Piwikin ominaisuuksista voi lukea [http://piwik.org/features/ sen omilta sivuilta]. Piwikin web-käyttöliittymästä voi tarkastella tilastoja erilaisilla aikaväleillä ja monelta suunnalta. Useimmin seuratuista tilastoista voi koostaa itselleen "dashboardin".

Piwikin toimintoja voi laajentaa [http://plugins.piwik.org/ marketista] ladattavilla lisäosilla sekä sen ulkoasua muokata ladattavilla [http://themes.piwik.org/ teemoilla].

Tilastojen seuraamista varten voi myös ladata mobiililaitteelle siihen tarkoitetun sovelluksen. Piwik-sovellus löytyy sekä [https://play.google.com/store/apps/details?id=org.piwik.mobile2 Android]- että [https://itunes.apple.com/us/app/piwik-mobile-2/id737216887?mt=8 iOS]-laitteille. Piwikin toimintaa voi kokeilla [http://demo.piwik.org demo-sivulla], joka seuraa [http://forum.piwik.org/ Piwikin foorumisivuston] sekä kahden muun sivuston liikennettä.

Kävijätilastojen [http://piwik.org/blog/2012/08/google-analytics-to-piwik/ tuonti Google Analyticsistä Piwikiin] ei valitettavasti ole vielä toteutettu ja on vasta suunnitteluasteella.

;Kotisivu
:http://piwik.org/
;Demo
:http://demo.piwik.org/
;Lisenssi
:[[GNU GPL]]
;Toimii seuraavilla alustoilla
:Linux, FreeBSD, OpenBSD, NetBSD, Solaris, Windows, Mac OS X
;Asennus
:Ohjelmisto on ladattavissa sen kotisivuilta ja se käyttää PHP:tä ja MySQL:ää.
;Tuki
:[http://forum.piwik.org/ Piwik-foorumi]

<gallery>
Image:piwik-1.jpg|Demo-sivuston dashboardilla näkyy muutama tilastosovelma.
Image:piwik-2.jpg|Kävijäkarttaa voi tutkia interaktiivisesti.
Image:piwik-3.jpg|Tilastokäyrään saa näkyviin useita eri tilastoja.
Image:piwik-4.jpg|Sovelmia voi siirrellä dashboardissa.
Image:piwik-5.jpg|Dashboardiin voi lisätä haluamiaan sovelmia.
Image:piwik-6.jpg|Yksittäisiä tilastoja voi tarkastella tarkemmin.
Image:piwik-7.jpg|Yksittäisiä tilastoja voi tarkastella tarkemmin.
Image:piwik-8.jpg|Koosteena toimivan dashboardin lisäksi tilastoista voi tarkastella esimerkiksi sivustolle johtavia linkityksiä ja yleisimmin käytettyjä hakusanoja tai hakukoneita.
Image:piwik-9.jpg|Websivustoja ja sosiaalista mediaa.
Image:piwik-10.jpg|Android-sovelluksessakin voi tarkastella useamman sivuston tilastoja.
Image:piwik-11.jpg|Raportteja Android-sovelluksessa
Image:piwik-12.jpg|Raportteja Android-sovelluksessa
Image:piwik-13.jpg|Raportteja Android-sovelluksessa
Image:piwik-14.jpg|Raportteja Android-sovelluksessa
Image:piwik-15.jpg|Raportteja Android-sovelluksessa
Image:piwik-16.jpg|Reaaliaikainen kävijäseuranta Android-sovelluksella.
</gallery> 

''Teksti: Pesasa''<br />
''Kuvakaappaukset: Pesasa''

[[Luokka:Projektit]]
[[Luokka:Viikon VALO]]
