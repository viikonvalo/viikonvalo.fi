{{CC-by}}
'''Viikon VALO on vapaista avoimen lähdekoodin ohjelmista ja materiaalipankeista viikoittain kertova sivusto, joka toimii samalla myös itse vapaita artikkeleita sisältävänä materiaalipankkina.'''

[[Image:valo100-viikon_valo.png|left]]
Sadanteen artikkeliinsa ehtinyt Viikon VALO on vuoden 2011 alussa perustettu sivusto, joka esittelee joka viikko jonkin '''V'''apaan ja '''A'''voimen '''L'''ähdekoodin '''O'''hjelman eli VALOn, vapaata materiaalia tarjoavan sivuston tai muun läheisesti näihin liittyvän asian, kuten [[Vapaat tiedostomuodot]]. Luetuimpien artikkeleiden joukossa ovat muun muassa Linux-jakeluista [[Ubuntu 11.04]], [[Debian GNU/Linux]] ja [[Ubuntu 12.04]] kertovat artikkelit sekä sovellusohjelmista tekstikäsittelyohjelma [[LibreOffice Writer]], www-selain [[Firefox]] ja mediasoitin [[Clementine]]. Materiaalipankeista suosituimpia ovat olleet vapaita leikekuvia tarjoava [[Open Clip Art Library]] sekä sähköinen kirjasto [[Project Gutenberg]]. Viikon VALO -projektin pyrkimyksenä on tuoda jo tunnettujen avoimen lähdekoodin ohjelmien lisäksi laajempaan tietoisuuteen myös pienempiä ja vähemmin tunnettuja sovelluksia, kuten karttaohjelmisto [[Marble]], päiväkirjamainen sähköinen muistikirja [[RedNotebook]] sekä esitysgrafiikan tekoon tarkoitettu [[Sozi]].

Kaikki Viikon VALO -sivustolla esiteltävät ohjelmat ja materiaalit on julkaistu jollain vapaalla lisenssillä joka takaa niiden käytön, levittämisen sekä tarvittaessa myös sovittamisen omiin tarpeisiin sopiviksi. Ohjelmistot on tyypillisesti julkaistu [[GNU GPL]]-, [[MIT X11]]- tai [http://fi.wikipedia.org/wiki/BSD-lisenssi BSD]-lisenssillä taikka jollain muulla vastaavalla vapaalla lisenssillä. Vapaiden materiaalien lisensseinä taas voivat olla esimerkiksi vapaat [http://creativecommons.org/ Creative Commons] -lisenssit [http://creativecommons.org/publicdomain/zero/1.0/ CC0], [http://creativecommons.org/licenses/by/1.0/fi/ CC-BY] ja [http://creativecommons.org/licenses/by-sa/1.0/fi/ CC-BY-SA]. Osa materiaalista on myös julkaistu kokonaan tekijänoikeuksista vapaana Public Domain -materiaalina, kuten Open Clip Art Libraryn kuvat ja Project Gutenbergin sähkökirjat.

Viikon VALOn omat artikkelit on julkaistu samojen periaatteiden mukaisesti [http://creativecommons.org/licenses/by-sa/3.0/deed.fi CC-BY-SA]-lisenssillä, joka mahdollistaa niiden uudelleenkäytön myös muokattuina, kunhan alkuperäisen tekijän nimi (viittaus Viikon VALO -sivustoon) mainitaan ja edelleen jaettu tai muokattu artikkeli julkaistaan samalla lisenssillä. Tämä mahdollistaisi artikkelien käyttämisen pohjana esimerkiksi paperilehdessä julkaistavaan avoimen lähdekoodin ohjelmista kertovaan juttusarjaan. Suurin osa Viikon VALO -sivustolla käytetyistä piirroskuvituksista on peräisin [[Open Clip Art Library]]n kuvavarastoista ja loput on pääosin piirretty itse. Itse piirretyt kuvat on tyypillisesti myös lisätty Open Clip Art Libraryn valikoimiin.

Sivustolla esitellään useille eri käyttöjärjestelmäalustoille saatavia ohjelmia. Mukana on myös mobiilialustoille saatavia ohjelmia, kuten [[K-9 Mail]]-sähköpostiohjelma ja sähkökirjojen lukemiseen käytettävä [[FBReader]]. Ohjelmista monet ovat [[Inkscape]]-vektoripiirto-ohjelman tapaan käytettävissä samanlaisina useilla eri käyttöjärjestelmillä.

Ohjelmien ja sivustojen lisäksi Viikon VALO on esitellyt [http://viikonvalo.fi/Lukuvalo Lukuvaloksi] nimetyssä osiossaan vapaita sähkö- ja äänikirjoja, jotka on poimittu Project Gutenbergin valikoimista.

Viikon VALO -projekti on toiminut jonkin verran yhteistyössä myös muiden vapaita ja avoimen lähdekoodin ohjelmia edistävien suomalaisten hankkeiden kanssa. Esimerkiksi suurin osa [[VALO-CD]]-projektin levyillä jaettavista ohjelmista on esitelty Viikon VALOina ja toisaalta VALO-CD-levyllä olevat ohjelmien esittelyt ovat saaneet tekstejä Viikon VALO -sivustolta. Toinen yhteistyötä tehnyt hanke on [http://linux.fi Linux.fi]-wiki, jonka artikkeleista esimerkiksi [http://linux.fi/wiki/Fbreader FBReader] on saanut vaikutteita Viikon VALO -sivustolta.

Viikon VALO -sivuston ja -projektin takana on [http://linux-aktivaattori.fi Linux-Aktivaattori ry], jonka tavoitteena on edistää vapaaseen ja avoimeen lähdekoodiin perustuvien tietoteknisten järjestelmien käyttöä ja edistää niiden ideologiaa Suomessa. Esittelyitä ovat kirjoittaneet pääasiassa yhdistyksen aktiivit, mutta heidän lisäkseen myös muutama yhdistyksen ulkopuolinen kirjoittaja on osallistunut niiden tekemiseen. Esimerkiksi osa VALO-CD:llä olevien ohjelmien esittelyistä on VALO-CD-aktiivien kirjoittamia.

Viikon VALO -projektiin on mahdollista ottaa osaa kirjoittamalla itse esittelyitä, ehdottamalla esiteltäviä ohjelmistoja tai sivustoja sekä ihan vain levittämällä linkkejä esittelyihin esimerkiksi sosiaalisessa mediassa. Esiteltävä aiheita ja kirjoittajaksi tarjoutumisia saa lähettää sähköpostilla osoitteeseen [mailto:info@viikonvalo.fi info@viikonvalo.fi]. Jos taas olet kiinnostunut hyödyntämään Viikon VALO -artikkeleita esimerkiksi edustamassasi lehdessä tai käyttämään niitä jollain muulla tavalla, voit tehdä sen suoraan [http://creativecommons.org/licenses/by-sa/3.0/deed.fi CC-BY-SA]-lisenssiehtojen mukaisesti, tai ottamalla yhteyttä meihin ja pyytämällä yhteistyötä. 

<div style="clear: left;"></div>

;Kotisivu
:http://viikonvalo.fi
;Kysymyksiä ja vastauksia
:http://viikonvalo.fi/vastaukset
;Yhteistiedot
:[mailto:info@viikonvalo.fi info@viikonvalo.fi]
;Lisenssi
:[http://creativecommons.org/licenses/by-sa/3.0/deed.fi CC-BY-SA]

<gallery>
Image:viikon_valo-1.png|Viikon VALO esittelee joka viikko jonkin vapaan ja avoimen lähdekoodin ohjelman tai vapaata materiaalia tarjoavan palvelun.
Image:viikon_valo-2.png|Suomalaisten matematiikan tutkijoiden, opettajien ja opiskelijoiden yhden viikonlopun aikana kirjoittama CC-BY-lisenssillä julkaistu ''Vapaa matikka 1'' on esimerkki vapaasta materiaalista.
Image:viikon_valo-3.png|Kustakin esiteltävästä aiheesta on katseltavissa joukko kuvakaappauksia.
Image:viikon_valo-4.png|Myös materiaalipankeista on kuvakaappauksia tai esimerkkimateriaaleja.
Image:viikon_valo-5.png|Lukuvalo esittelee vapaita sähkö- ja äänikirjoja.
Image:viikon_valo-6.png|Viikon VALOa voi mainostaa laittamalla omalle web-sivulleen Viikon VALO -sivustolle linkittävän bannerin, joita löytyy erikokoisina.
</gallery> 

''Teksti: Pesasa''<br />
''Kuvakaappaukset: Pesasa''

[[Luokka:Projektit]]
[[Luokka:Viikon VALO]]