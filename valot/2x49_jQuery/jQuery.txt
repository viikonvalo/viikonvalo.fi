{{CC-by}}
'''jQuery on pieni ja kätevä kirjasto Javascript-sovellusten kirjoittamiseen.'''

[[Image:valo101-jquery.png|left]]
Yksi suosituimmista Javascript-kirjastoista on jQuery, joka helpottaa huomattavasti Javascript-ohjelmien kirjoittamista. jQuery helpottaa erityisesti html-sivun sisällön manipulointia. Sen keskeisenä ideana on, että html-dokumentin sisällöstä muodostuvan solmuja, html-elementtejä, voi valita css-tyylikielen valitsimia muistuttavista [http://api.jquery.com/category/selectors/ valitsimista] muodostettavilla hakulausekkeilla. Hakulausekkeilla löytyneiden elementtien joukolle voidaan sitten suorittaa erilaisia toimintoja ja manipulaatioita. Esimerkiksi kaikkien dokumentista löytyvien linkkien piilottaminen tapahtuu komennolla <tt>jQuery('a').hide()</tt>. Toinen jQueryn kantava idea on mahdollisuus elementtijoukolle suoritettavien toimintojen ketjuttamiseen. Esimerkiksi edellisellä komennolla piilotetut linkit voidaan näyttää ja niille voidaan samalla lisätä luokka "linkki" komennolla: <tt>jQuery('a').show().addClass('linkki')</tt>. Elementeille voidaan suorittaa myös erilaisia animoituja [http://api.jquery.com/category/effects/ efektejä], kuten näyttäminen ja piilottaminen häivytysefektillä tai ylhäältä alas "rullaamalla".

Html-sisällön manipuloinnin lisäksi jQuery sisältää useita muita toimintoja, jotka helpottavat Javascript-ohjelmien tekoa. Näitä ovat esimerkiksi [http://api.jquery.com/category/ajax/ ajax-kutsujen] tekemiseen tarkoitetut funktiot, html-elementteihin liitettävien [http://api.jquery.com/category/events/ tapahtumakäsittelijöiden] lisäämiseen ja poistoon käytettävät funktiot sekä erilaiset tietorakenteiden käsittelyyn käytettävät [http://api.jquery.com/category/utilities/ apufunktiot], kuten <tt>jQuery.extend()</tt>, <tt>jQuery.map()</tt> ja <tt>jQuery.merge()</tt>.

Yhtenä jQuery-kirjaston käytön etuna voidaan mainita selainriippumaton ohjelmointi. Vaikka yleisimmät www-selaimet ovat alkaneet kunnioittaa entistä enemmän standardeja, toimivat varsinkin niiden vanhempien versioiden Javascript-toteutukset silti joissain tilanteissa hieman eri tavoin. jQuery pyrkii piilottamaan näitä eroja ohjelmoijalta, jolloin ohjelmoijan ei tarvitse kaikissa tilanteissa ottaa erikseen huomioon poikkeavasti toimivia selaimia.

jQuery on toteutettu helposti laajennettavaksi ja sille onkin toteutettu lukuisa joukko lisäosia, [http://archive.plugins.jquery.com/ plugineja]. Luultavasti kuuluisin jQuery-lisäosa on käyttöliittymän rakentamiseen tarkoitettu [http://jqueryui.com/ jQuery-ui], joka sisältää joukon käyttöliittymäelementtejä (nappulat, dialogi-ikkunat, välilehdet, liukusäätimet, raahattavat elementit, jne.), jotka ovat käytettävissä helposti jQueryn filosofian mukaisesti. jQuery-lisäosina on toteutettu muun muassa suuri joukko erilaisia web-sivulle laitettavia kuvagalleriasovelluksia. Myös Viikon VALO -sivuston kuvakaappausten näyttämiseen tehty [https://github.com/pesasa/psgallery galleria] on toteutettu jQuery-lisäosana.

Html5-pohjaisten mobiilisovellusten rakentamiseen on mahdollista käyttää myös jQuery-pohjaista [http://jquerymobile.com/ jQuery Mobile] -kirjastoa. Kirjasto sisältää valmiit välineet mobiililaitteisiin optimoitujen valikoiden, nappuloiden, liukusäätimien sekä muiden elementtien luomiseen.
<div style="clear: left;"></div>

;Kotisivu
:http://jquery.com/
;Lisenssi
:[https://github.com/jquery/jquery/blob/master/MIT-LICENSE.txt MIT]
;Toimii seuraavilla alustoilla
:Selaimet
;Asennus
:Javascript-tiedosto on ladattavissa jQuery-projektin kotisivuilta. Sitä on mahdollista käyttää myös esimerkiksi [https://developers.google.com/speed/libraries/devguide#jquery Googlen tarjoamana palveluna].
;Kuvagallerialisäosia
:http://inspirationfeed.com/resources/tools/top-15-handy-jquery-image-gallery-plugins/
:http://slodive.com/web-development/jquery-gallery/
:http://ibrandstudio.com/inspiration/30-best-jquery-image-gallery-plugins-portfolio-website

<gallery>
Image:jquery-1.png|Esimerkki jQueryn käytöstä html-sivun sisällön muokkaamiseen.
Image:jquery-2.png|Esimerkki häivytysefektin lisäämisestä click-tapahtuman yhteyteen.
Image:jquery-3.png|Esimerkki toimintojen lisäämisestä mousemove-tapahtumaan.
Image:jquery-4.png|Päivämäärävalitsin jQuery-ui-kirjastolla.
Image:jquery-5.png|jQuery-ui-kirjastolla toteutettu dialogi-ikkuna.
Image:jquery-6.png|jQuery-ui:n liukusäätimiä.
Image:jquery-7.png|jQuery Mobilen liukusäätimiä.
Image:jquery-8.png|jQuery Mobilen listaelementti esikatselukuvilla.
Image:jquery-9.png|jQuery Mobile ja kokoontaittuvat alilistat.
Image:jquery-10.png|jQuery Mobile ja dialogi-ikkuna.
</gallery> 

''Teksti: Pesasa''<br />
''Kuvakaappaukset: Pesasa''

[[Luokka:Projektit]]
[[Luokka:Viikon VALO]]