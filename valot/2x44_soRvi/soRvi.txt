{{CC-by}}
'''soRvi on vapaa työkalupakki avoimen suomalaisen datan analysointiin ja visualisointiin R-ohjelmistolla.'''

[[Image:valo96-sorvi.png|left]]
Suomessakin on alettu kiitettävästi avata yhteiskunnan datavarastoja julkisiksi. Tiedon vapaa saatavuus mahdollistaa niiden käytön ja yhdistämisen aivan uudella tavalla. Suuri määrä pelkkää raakaa dataa ei yksinään kuitenkaan riitä vaan se pitää pystyä käsittelemään ja saattamaan tulkittavaan muotoon. '''soRvi''' on Suomi-datan käsittelyyn tarkoitettu [[R]]-kirjasto. R on Viikon VALOnakin esitelty tilasto-ohjelma, jonka graafiseksi käyttöliittymäksi soRvin tekijät suosittelevat [http://www.rstudio.com RStudio]-nimistä ohjelmaa.

soRvilla on mahdollista hakea avointa dataa suoraan esimerkiksi Oikeusministeriön, Tilastokeskuksen, Maanmittauslaitoksen ja [http://www.datavaalit.fi/ Datavaalit-sivuston] palvelimilta. soRvi sisältää esimerkiksi algoritmeja, jotka siistivät alkuperäisestä lähteestä haetun datan helpommin käsiteltävään muotoon. Alkuperäisestä datasta saattaa esimerkiksi puuttua kenttien otsikkotietoja tai se saattaa olla jaettuna useampaan tiedostoon ja algoritmeillä ne yhdistellään paremmin käytettäväksi kokonaisuudeksi. soRvi siis sisältää muun muassa välineet raakadatan esikäsittelyyn, jotta päästään helposti käsiksi olennaiseen dataan. Kirjastosta löytyvät lisäksi esimerkiksi rutiinit suomalaisen henkilötunnuksen ja siihen sisältyvät tiedon, eli syntymäajan ja sukupuolen, tulkintaan.

soRvi-hanke sai vuonna 2011 ykköspalkinnon [http://apps4finland.fi/fi/osallistu-avoimen-datan-kilpailuun-23-10-2011-mennessa/fi/ajankohtaista/kovatasoinen-apps4finland-finaali-merkittava-loikka-avoimelle-datalle-suomessa Apps4Finland-kisassa] Datan avaus -sarjassa sekä virallisessa kisassa että yleisöäänestyksessä.

soRvin käyttöesimerkkejä löytyy [https://louhos.wordpress.com/category/sorvi Louhos-blogista]. Käyttöesimerkkinä muun muassa [https://louhos.wordpress.com/2012/10/26/kunnallisvaaliehdokkaiden-aktiivisuus-sosiaalisessa-mediassa-puolueiden-vertailua/ vertailu puolueiden kunnallisvaaliehdokkaiden aktiivisuudesta sosiaalisessa mediassa]. Kannattaa huomioida, että ainakin osassa esimerkeistä on käytetty soRvin "develop"- eli kehityshaaraa, jossa on joitain uusia toimintoja. Muita ohjeita, tietolähteitä ja hakuesimerkkejä löytyy hankkeen [https://github.com/louhos/sorvi/wiki wikistä]. soRvin lähdekoodit löytyvät [https://github.com/louhos/sorvi Github-palvelusta].
<div style="clear: left;"></div>

;Kotisivu
:http://louhos.github.com/sorvi/
;Lisenssi
:[http://en.wikipedia.org/wiki/BSD_licenses BSD]
;Toimii seuraavilla alustoilla
:Linux, Windows, Mac OS X
;Asennus
:soRvin asennusohjeet löytyvät työkalupakin kotisivuilta. Sen käyttö vaatii [[R]]-ohjelmasta vähintään version 2.15.1. R-ohjelman graafiseksi käyttöliittymäksi suositellaan RStudio-ohjelmistoa.
;Käyttöohjeet
:Ohjeita soRvin käyttöön löytyy sen kotisivujen kautta.

<!-- Tallenna kuvatiedostot wikiin ja lisää kuvalinkit tuon mallin mukaan tähän. Tag p.o. Image: eikä Kuva: jotta Drupal ymmärtää sen kuvaksi. -->
<gallery>
Image:sorvi-1.png|Kunnallisvaalit 2012 - ehdokkaiden Facebook- ja Twitter-viestien kokonaismäärät puolueittain.
Image:sorvi-2.png|Kunnallisvaalit 2012 - ehdokkaiden Facebook- ja Twitter-viestien määrät puolueittain suhteutettuina ehdokkaiden määrään.
Image:sorvi-3.png|Kunnallisvaalit 2012 - ehdokkaiden Facebook- ja Twitter-viestien yhteismäärät päivittäin ja puolueittain kampanjan aikana.
Image:sorvi-4.png|Kunnallisvaalit 2012 - ehdokkaiden Facebook-päivitysten määrät päivittäin ja puolueittain kampanjan aikana.
Image:sorvi-5.png|Kunnallisvaalit 2012 - ehdokkaiden Twitter-päivitysten määrät päivittäin ja puolueittain kampanjan aikana.
Image:sorvi-6.png|Kunnallisvaalit 2012 - ehdokkaiden Facebook- ja Twitter-viestien yhteismäärät suhteutettuna ehdokkaiden määrään päivittäin ja puolueittain kampanjan aikana.
Image:sorvi-7.png|Kunnallisvaalit 2012 - ehdokkaiden Facebook- ja Twitter-viestien yhteismäärät suhteutettuna ehdokkaiden määrään päivittäin ja puolueittain kampanjan aikana.
Image:sorvi-8.png|Kunnallisvaalit 2012 - ehdokkaiden Facebook-päivitysten määrät suhteutettuna ehdokkaiden määrään päivittäin ja puolueittain kampanjan aikana.
Image:sorvi-9.png|Kunnallisvaalit 2012 - ehdokkaiden Twitter-päivitysten määrät suhteutettuna ehdokkaiden määrään päivittäin ja puolueittain kampanjan aikana.
</gallery> 

''Teksti: Pesasa''<br />
''kuvakaappaukset: Pesasa''

[[Luokka:Projektit]]
[[Luokka:Viikon VALO]]
