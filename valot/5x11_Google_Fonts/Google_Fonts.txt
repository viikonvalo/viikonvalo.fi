{{CC-by}}
'''Google Fonts on kokoelma vapaita kirjasintyyppejä monenlaiseen käyttöön.'''

[[Image:valo219-googlefonts.png|left]]
Google Fonts on palvelu, jonka kautta Google tarjoaa käytettäväksi useita satoja vapaita kirjasintyyppejä, eli fontteja, esimerkiksi käytettäväksi www-sivujen ulkoasussa. Palvelu antaa käyttöliittymän kirjasintyyppien valintaan kategorian, tyylin ja käytettyjen merkistöjen perusteella. Valittavia fontteja voi helposti selata ja testata erilaisilla esimerkkiteksteillä. Jos fontteja haluaa käyttää oman www-sivustonsa tyylissä, saa palvelusta helpon sivustolle lisättävän kooditekstin, jonka sivustolleen lisäämällä fontit ladataan suoraan Googlen palvelusta sivuja näytettäessä. Tiedostot voi kuitenkin ladata myös itselleen, jos haluaa käyttää fonttitiedostoja suoraan omalta sivustolta, linkittämättä Googlen palveluun, tai haluaa käyttää kirjasimia jossain muussa käytössä, kuten tekstiasiakirjoissa tai kuvankäsittelyssä. Kirjasintiedostot voi ladata suoraan Googlen palvelusta tai fontit sisältävästä [https://github.com/google/fonts GitHub-repositorysta]. Kirjasintyyppit ovat True Type Font -muotoisia (.ttf).

Google Fonts -palvelun jakamat kirjasintyypit ovat kaikki vapaalla lisenssillä julkaistuja. Suurin osa fonttiperheistä on lisensoitu [http://scripts.sil.org/cms/scripts/page.php?site_id=nrsi&id=OFL SIL Open Font License]n versiolla 1.1, osan lisenssinä on [http://www.apache.org/licenses/LICENSE-2.0 Apache] 2 ja Ubuntu-fonttien lisenssi on [http://font.ubuntu.com/ufl/ Ubuntu Font License]. Lisenssit antavat luvan käyttää, muokata ja jakaa edelleen fontteja. Lisenssien mukaan fonteista johdettujen uusien kirjasintyyppien jakelussa on käytettävää samaa lisenssiä. Tämä lisenssivaatimus ei tietenkään koske varsinaisia töitä, kuten kuvia ja dokumentteja, joissa on vain käytetty kyseisiä fontteja.

GitHub-repositoryssa tiedostot onkin jaoteltu juuri lisenssin mukaan. Repositoryssa erilaisia kirjasintyyppejä on noin 870 kappaletta, joten niiden joukosta löytyy varmasti käyttökelpoisia kirjasimia moneen käyttöön. Niiden selaaminen on ehkä helpointa Googlen palvelun avulla.

;Kotisivu
:http://www.google.com/fonts (Palvelu kirjasinten valintaan)
:https://github.com/google/fonts (Tiedostot)
;Lisenssi
:[http://scripts.sil.org/cms/scripts/page.php?site_id=nrsi&id=OFL OFL (SIL Open Font License)], [http://www.apache.org/licenses/LICENSE-2.0 Apache-lisenssi 2.0], [http://font.ubuntu.com/ufl/ UFL (Ubuntu Font License)]
;Toimii seuraavilla alustoilla
:Kaikki alustat

<gallery>
Image:google_fonts-1.jpg|Google Fonts -palvelun käyttöliittymällä voi selata kirjasintyyppejä kategorian, tyylin ja käytettävissä olevan merkistön mukaan.
Image:google_fonts-2.jpg|Palvelusta saa omalle sivustolle lisättävän koodin, jolla fontti haetaan suoraan Googlen palvelusta.
Image:google_fonts-3.jpg|Fonttitiedostot repositoryna GitHub-palvelussa.
Image:google_fonts-4.jpg|Muutamia fonttitiedostoja omalle tietokoneelle ladattuina.
Image:google_fonts-5.jpg|True Type fontteja voi käyttää myös tavallisissa omalla tietokoneella toimivissa ohjelmissa, kuten Inkscape tai LibreOffice Writer.
</gallery> 

''Teksti: Pesasa'' <br />
''Kuvakaappaukset: Pesasa''

[[Luokka:Projektit]]
[[Luokka:Viikon VALO]]
