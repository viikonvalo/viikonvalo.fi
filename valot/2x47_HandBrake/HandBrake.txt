{{CC-by}}
'''HandBrake on avoimen lähdekoodin videomuunto-ohjelma.'''

[[Image:valo99-handbrake.png|left]]
HandBrake on helppokäyttöinen usealla käyttöjärjestelmällä toimiva työkalu videotiedostojen muuntamiseen muodosta ja koosta toiseen. Videon muuntaminen toiseen muotoon voi olla hyödyllistä esimerkiksi, jos halutaan ottaa DVD-levyllä oleva elokuva matkalle mukaan katsottavaksi mobiililaitteella, kuten tabletilla tai puhelimella. HandBrakella voidaan määritellä useampia muunnoksia valmiiksi jonoon ja laittaa ohjelman tekemään ne kerralla peräkkäin. Jo jonoon laitettuja töitä voidaan vielä muokata uudelleen ennen muunnoksen käynnistämistä.

Lähtötiedostoiksi HandBrakelle kelpaa lähes mitä tahansa yleisimmin käytettyä tiedostomuotoa oleva tiedosto. HandBrake hyödyntää videoiden lukemiseen ''libavformat''- ja ''libavcodec''-kirjastoja. Lisäksi HandBraken videomuunnoksen lähteeksi sopii myös DVD-levy tai Bluerayn tapainen lähde, joka ei ole kopiosuojattu.

Tulostiedostolle HandBrakella on muutama valittavissa oleva tiedostomuoto. Säilöksi tiedostolle voidaan valita joko [http://en.wikipedia.org/wiki/MPEG-4_Part_14 MP4] (M4V) tai MKV ([http://en.wikipedia.org/wiki/Matroska Matroska]). Videomuodoiksi näihin tiedostomuotoihin voi valita jonkin seuraavista: H.264, MPEG-4, MPEG-2 tai Theora (Matroska-säilöllä) ja audiomuodoksi jonkin seuraavista vaihtoehdoista: AAC, CoreAudio AAC/HE-AAC (vain OS X), MP3, Flac, AC3, Vorbis, AC-3, DTS, DTS-HD, AAC ja MP3 pass-thru. Tiedostoon on mahdollista lisätä useampia, esimerkiksi erikielisiä, ääniraitoja.

HandBrake tukee myös tekstitysten lisäämistä luotaviin videoihin. Tekstitykset voidaan valita joko lähteenä toimivalta DVD-levyltä tai tai tuoda erillisestä SRT-muotoisesta tiedostosta. Tekstityksiä voi samaan videoon lisätä useita, eli esimerkiksi eri kieliä varten. Tekstityksen voi niin halutessaan myös "polttaa" videokuvaan, jos jostain syystä tämä on tarpeen. Videon ja äänen asetuksia voi säätää monipuolisesti tai vaihtoehtoisesti valita jonkin valmiista esiasetetuista säädöistä. Esiasetettuja säätöjä on esimerkiksi erilaisille kannettaville laitteille, kuten Android- ja iOS-laitteille, optimoituja videotiedostoja varten.

HandBrakea voidaan tarvittaessa käyttää myös komentoriviltä.
<div style="clear: left;"></div>

;Kotisivu
:http://handbrake.fr/
;Lisenssi
:[[GNU GPL]]
;Toimii seuraavilla alustoilla
:Linux, Windows, Mac OS X
;Asennus
:Ohjelman asennuspaketit Windows-, Mac OS X- ja Linux-alustoille löytyvät ohjelman kotisivujen kautta. Valitettavasti Linux-jakeluista vain Ubuntulle on tarjolla valmiiksi käännetty versio ja muiden Linux-järjestelmien käyttäjät joutuvat joko kääntämään ohjelman itse tai etsimään jostain kolmannen osapuolen valmiiksi kääntämän paketin.
;Käyttöohjeet
:[https://trac.handbrake.fr/wiki/HandBrakeGuide HandBrake-opas]

<gallery>
Image:handbrake-1.png|HandBraken perusnäkymä, kun ohjelma on juuri käynnistetty
Image:handbrake-2.png|Lähteeksi valittuna DVD-levy
Image:handbrake-3.png|Videomuodon valinta, valittuna tallennus H.264 videomuodossa MP4-tiedostoon.
Image:handbrake-4.png|Audioraitojen ja tallennusmuodon valinta
Image:handbrake-5.png|Mukaan valittavat tekstitykset ja niiden asetukset
Image:handbrake-6.png|Monipuoliset edistyneet asetukset
Image:handbrake-7.png|Kappalemerkinnät
Image:handbrake-8.png|Kuva-asetusten säätö
Image:handbrake-9.png|Videon voi tallentaa myös esimerkiksi Theora-muodossa Matroska-tiedostoon.
Image:handbrake-10.png|Valittavassa on useita valmiita erilaisille laitteille optimoituja asetuksia.
</gallery> 

''Teksti: Pesasa''<br />
''Kuvakaappaukset: Pesasa''

[[Luokka:Projektit]]
[[Luokka:Viikon VALO]]