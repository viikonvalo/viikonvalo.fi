/*
Title: 1x16 R - Viikon VALO #16
Date: 2011/04/17
Pageimage: valo16-R.png
Tags: FreeBSD,Linux,Mac OS X,Windows,Tiede,Tilastot
*/

**R on tilastolliseen laskentaan tarkoitettu ohjelmointiympäristö.**

![](images/valo16-R.png "fig:valo16-R.png") Se on GNU-projekti, joka pohjautuu
S-kieleen. Tätä nykyä R on erittäin laajasti käytetty ja sen käyttöä
opetetaan esimerkiksi yliopistojen tilastotieteen oppiaineissa. R:ään
liittyen järjestetään nykyään myös kansainvälisiä kongresseja ja
julkaistaan korkeatasoista [nettilehteä](http://journal.r-project.org/).
Ohjelman kotisivuilta löytyy R:ään laajan perustyökaluvalikoiman lisäksi
tuhansia käyttäjien valmistamia lisäpaketteja (packages). Ohjelman
kotisivuilta löytyy myös eri tasoisia oppaita R:n käyttöön. Sopiva opas
R:n opetteluun ja myös edistyneille tilastotieteilijöille on esimerkiksi
Tommi Viitasen kirjoittama "[Tilastotiedettä
soveltajille](http://users.utu.fi/totavi/)". Katso myös Itä-Suomen
yliopiston tuottama
[R-opas](http://www.uef.fi/c/document_library/get_file?p_l_id=138103&folderId=138117&name=DLFE-3780.pdf).

Vaikka R onkin tehty tilastolliseen laskentaan, sen helposta
opittavuudesta ja käytettävyydestä johtuen allekirjoittanut on mm.
[analysoinut R:llä musiikkia](http://users.utu.fi/attenka/),
piirrättänyt sillä [Fraktaaleja](http://fractalswithr.blogspot.com/),
käyttänyt sitä matriisilaskentaan, [matemaattiseen optimointiin](http://www.math.utu.fi/opiskelu/opetusohjelma/kurssit/aineopinnot/smat5108_2009/index.html)
jne. Tämä onnistuu funktionaalisella ohjelmoinnilla, mutta R on myös
objektiorientoitunut kieli.

Kotisivu
:   <http://www.r-project.org/>

Lisenssi
:   [GNU GPL](GNU_GPL)

Toimii seuraavilla alustoilla
:   Linux, Mac OS X, Windows, FreeBSD, muut Unixit

Asennus
:   Asennuspaketit löytyvät ohjelman kotisivuilta. Useimpiin Linux- ja
    Unix-jakeluihin ohjelma löytyy myös suoraan jakelun omasta
    paketinhallinnasta. Debian GNU/Linuxissa ja Ubuntussa komennolla
    **apt-cache search \^r-.\*** löytyy pitkä luettelo R-Projektin
    paketteja
    ([<http://cran.r-project.org/bin/linux/debian/>](http://cran.r-project.org/bin/linux/debian/)).

Käyttöohjeita
:   [Tilastotiedettä soveltajille](http://users.utu.fi/totavi/) (Tommi Viitanen)
:   [R-opas](http://www.uef.fi/c/document_library/get_file?p_l_id=138103&folderId=138117&name=DLFE-3780.pdf) (Itä-Suomen yliopisto)
:   [R-ohjelmointi](http://www.r-ohjelmointi.org/)

<div class="psgallery" markdown="1">
* [](images/R-demoplot1.png)
* [](images/R-demoplot2.png)
* [](images/R-Fig4_AT2.png)
</div>

*Teksti: ATTE TENKANEN* <br />
*kuvakaappaukset: ATTE TENKANEN*
