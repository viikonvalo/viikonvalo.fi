{{CC-by}}
'''Bluefish on kehittynyt [http://fi.wikipedia.org/wiki/Tekstieditori tekstieditori] webbisivujen tekoon ja ohjelmatiedostojen kirjoittamiseen.'''

[[Image:valo77-bluefish.png|left]]
Bluefishissä on runsaasti työkaluja dynaamisten webbisivujen kehitystyöhön. Bluefishissä on tuki ohjelmointiin ainakin seuraaville kielille: 
Ada,
ASP .NET ja VBS,
C/C++,
CSS,
CFML,
Clojure,
D,
gettext PO,
Google Go,
HTML, XHTML ja HTML5,
Java ja JSP,
JavaScript ja jQuery,
Lua,
Octave/MATLAB,
MediaWiki,
NSIS,
Pascal,
Perl,
PHP,
Python,
R,
Ruby,
Shell,
Scheme,
SQL,
SVG,
Vala,
Wordpress ja
XML.

Bluefish on toteutettu C-ohjelmointikielellä ja GTK+-käyttöliittymäkirjastolla. Bluefish on suunnattu käyttötarkoitukseltaan perustekstieditorin ja integroidun kehitysympäristön väliin. Sen [http://bluefish.openoffice.nl/features.html ominaisuusvalikoima] on kattava ja siitä pitäisi löytymän kaikki mitä teksturilta voi edellyttää. 

Bluefish osaa muokata etätiedostoja [http://en.wikipedia.org/wiki/GVFS gvfs]:n kautta. Eli omalla työasemalla toimiva Bluefish voi muokata webbipalvelimella olevaa .html tiedostoa suoraan, tarvitsematta noutaa sitä omalle koneelle ja kopioida muokkauksen jälkeen takaisin. Tämä ominaisuus on [http://bluefish.openoffice.nl/features.html webbisivun mukaan] vaillinaisesti toteutettu Bluefishin Windows ja Mac OS X -versioissa. [[Image:Bluefish.png|right]]

Käytä Bluefishiä jos kirjoitat webbisivuja käsin, siis itse kirjoitat .html ja .css tiedostot. Toinen tapahan on käyttää [http://en.wikipedia.org/wiki/Website_builder työkalua], jolla webbisivut kuvataan ja työkalu tuottaa HTML- ja CSS-tiedostot. Näissä ei välttämättä voi paljoakaan vaikuttaa millaista koodia työkalu tuottaa, mutta Bluefishillä voi kirjoittaa juuri sillä tavalla kuin tarvitaan. 

Bluefish aloitti vuonna 1997, tekijöinä Chris Mazuc ja Olivier Sessing. Tavoitteena oli työkalu auttamaan Linuxia käyttäviä ammatikseen webbisivuja tekeviä. Tuosta alkaen Bluefishiä on kehittänyt vaihteleva joukko ammattimaisia web-kehittäjiä Olivier Sessinkin johdolla. Projektin nimi on ollut vaihtuvainen, alkuperäinen nimi Thtml hylättiiin liian salaperäisenä. Seuraava nimi oli Prosite, se hylättiin koska useat web-kehitysyhtiöt käyttivät nimeä useissa maissa. Nimeksi tuli Bluefish, kun logoksi ehdotettiin lapsen piirrosta sinisestä kalasta. Nykyinen logo on ollut käytössä versiosta 1.0 alkaen. 

Uusin versio 2.2.2 julkaistiin maaliskuun 1. päivänä.  

<div style="clear: left;"></div>

;Kotisivu
:http://bluefish.openoffice.nl/index.html
;Lisenssi
:[[GNU GPL]]
;Toimii seuraavilla alustoilla
:Linux, Mac OS X, Solaris, Unix, Windows
;Asennus
:Linux-jakeluissa tulee jakelun omista pakettivarastoista. Muut käyttäjät joutunevat noutamaan asennustiedoston kotisivulta. 
;Käyttöohjeet
:[http://linux.fi/wiki/Bluefish Linux.fi Wikin lyhyt ohje]
:[http://bfwiki.tellefsen.net/index.php/Manual_2_ToC Englanninkielinen käsikirja, keskeneräinen]
:[http://bfwiki.tellefsen.net/index.php/Main_Page Bluefish Wiki] 
;Katso myös
:[[Notepad++]], [[GNU Emacs]]

<gallery>
Image:Bluefish_1.png|Juuri käynnistetty
Image:Bluefish_2.png‎|Mediawiki wikiteksti
Image:Bluefish_3.png‎|HTML-tiedosto
</gallery> 

''Teksti: Taleman''<br />
''kuvakaappaukset: Taleman''

[[Luokka:Projektit]]
[[Luokka:Viikon VALO]]